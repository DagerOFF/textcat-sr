Математика.
Математика грчки учење, учењу припадајуће; од старогрчког глагола учим, је наука која је настала изучавањем фигура и рачунањем с бројевима. Не постоји општеприхваћена дефиниција математике - у данашње време би математика могла да се опише као наука која проучава структуре које сама ствара или које потичу из других наука најчешће физике, али и из других природних и друштвених наука и описује особине тих структура.
Почеци.
Историјски, математика се развила из потребе да се обављају прорачуни у трговини, врше мерења земљишта и предвиђају астрономски догађаји, и ове три примене се могу довести у везу са грубом поделом математике у изучавање структуре, простора и измена.
Изучавање структуре почиње са бројевима, у почетку са природним бројевима и целим бројевима. Основна правила за аритметичке операције су дефинисана у основној алгебри а додатна својства целих бројева се изучавају у теорији бројева. Изучавање метода за решавање једначина је довело до развоја апстрактне алгебре која између осталог изучава прстенове и поља, структуре које генерализују особине које поседују бројеви. Важан физички концепт вектора изучава се у линеарној алгебри.
Изучавање простора је почело са геометријом, прво Еуклидовом геометријом и тригонометријом у појмљивом тродимензионалном простору, али се касније проширила на нееуклидске геометрије које имају централну улогу у општој релативности. Модерна поља геометрије су диференцијална геометрија и алгебарска геометрија. Теорија група изучава концепт симетрије. Топологија изучава структуре у простору и њихове измјене при непрекидним пресликавањима.
Разумевање и описивање измена мерљивих варијабли је главна значајка природних наука, и диференцијални рачун је развијен у те сврхе. Централни концепт којим се описује промена варијабле је функција. Многи природни проблеми су водили успостављању везе између вредности и количине измене, и методи развијени при томе, се изучавају у диференцијалним једначинама. Бројеви који представљају континуалне величине су реални бројеви, и детаљно изучавање њихових својстава и функција је предмет анализе. Због математских разлога, уведен је концепт комплексних бројева који се изучавају у комплексној анализи. Функционална анализа је сконцетрисана на н-димензионалне просторе функција постављајући тиме основу за изучавање квантне механике.
Ради појашњавања и изучавања основа математике, развијене су области теорија скупова, математичка логика и теорија модела.
Важна област примењене математике је вероватноћа и статистика која се бави изучавањем и предвиђањем случајности и случајних појава. Нумеричка анализа изучава нумеричке методе израчунавања а дискретна математика је заједничко име за области математике које се користе у рачунарским наукама.
Историја.
Све до краја 16. века главне гране математике биле су геометрија, и аритметика. У 16. веку почела се развијати алгебра, а у 17. веку стварање диференцијалног и интегралног рачуна означава почетак бурног развоја анализе, нарочито у 18. веку теорије диференцијалних једначина постају моћно средство у испитивању закона природе у механици и небеској механици
Појавом нееуклидске геометрије, математичке логике и теорије скупова у 19. веку започиње критичка ревизија до тада изграђених математичких теорија, што је битно утицало на карактер, методе и путеве развоја математике 20. века. Шире се и обогаћују постојеће области и развијају нове теорија вероватноће, статистика, топологија, апстрактна алгебра....
Примењена математика.
Примењена математика користи сва сазнања из математике како би дошла до решења стварних проблема.
Рачунар.
Рачунар или компјутер је електронски уређај који се користи за обраду података према строго одређеној процедури. У енглеском језику реч -- се изворно користила за људе запослене да обављају аритметичке прорачуне, са или без механичких помагала, али је касније коришћена за саме рачунске машине. Испрва, обрада информација на рачунарима је била ограничена искључиво на аритметичке проблеме, али савремени рачунари се користе за многе задатке невезане за математику. Ова дефиниција обухвата механичке уређаје као што је шибер, разне механичке рачунаљке од абакуса надаље, као и све савремене електронске рачунаре. Некада је постојала подела на аналогне и дигиталне електронске рачунаре али је временом аналогни рачунар изумро па се данас појам рачунар односи искључиво на дигитални рачунар.
Савремени електронски рачунари су се појавили педесетих година двадесетог века, а радили су тако што су се подаци припремали на бушеним картицама и онда преко посебних оптичких читача уносили у рачунар где се даље вршила обрада података. Резултат се приказивао на монитору или помоћу штампача штампао на папиру.
Седамдесетих су се појавили џепни рачунари, код нас популарни под називом дигитрони.
Мејнфрејмови.
Готово истовремено су уведени удаљени тзв. "глупи" терминали који су имали монитор и тастатуру за унос података у једном кућишту али се обрада података и даље обављала у главном и једином рачунару .
Касније су се појавили и "интелигентни" терминали који су део операција могли да обављају сами. Википедија, данас, је у електронском смислу организована на сличан начин - главни рачунар је у САД а интелигенти терминали ПЦ рачунари код корисника. Интернет има улогу "мреже".
Кућни рачунари.
Захваљујући проналаску интегралних кола а међу њима посебно микропроцесора и меморијских интегралних кола касних шездесетих година, појавили су се у седамдесетим кућни рачунари типа Галаксија, Главна намена су им били скромни текст процесори, нешто мало унакрсних табела и, најважније, игре. Ипак не треба заборавити да се рачунар, ако говоримо о професионалној примени, у 80 ситуација користи као текст процесор.
Лични рачунари.
Одбојка.
Одбојка је врста тимског и олимпијског спорта где се лопта удара руком преко мреже на противничку страну. Тим чине шест играча где свако има своју функцију. Тим се састоји од техничара, коректора, два примача, средњег блокера и либера. Техничар је мозак екипе и он увек стоји у близини мреже. Блокери такође стоје код мреже и њихова улога је да блокирају противнички смеч. Коректор смечује, а примачи и либеро примају сервис. Модерна одбојка се игра на три добијена сета, до 25 поена. Када и једна и друга екипа имају по два добијена сета, игра се трећи сет, тзв. ТАЈ-БРЕК до 15 поена. у тиму је 12 играча, али је само 6 на терену. Остали су на клупи, они су замене. Либеро никада не сервира.
Правила.
Одбојка је спорт који обилује брзином и свестраним покретима тела па се од играча очекују брзе реакције, сабраност и тренутна сналажљивост. Главна обележја данашњих националних селекција су снага и висина, али и способност екипе и тренера да развије нове тактике и стратегије игре је оно што доноси успех на утакмицама.
Карактеристике игре.
Одбојка је тимска колективна игра у којој се две екипе од по шест играча боре на терену димензија 18x9 метара. По средини игралишта разапета је мрежа широка 1 метар и дуга 9,5 метара. Размак између горњег руба мреже и тла је различит: 243 -- за сениоре и 224 -- за сениорке.
Игралиште је средишњом линијом подељено на два поља; на 3 метра од ње теку са стране паралелне линије које означавају зону напада, а иза њих зону обране.
Простор за сервирање је иза задње линије и може се слободно сервирати с било којег места дуж линије.
Почетни ударац сервис изводи десни играч последње линије, настојећи да пребаци лопту у противничко поље.Ако је сервис изведен неправилно или ако је противник у току надигравања био успешнији, противник стиче право сервирања.
Екипа сме лопту такнути три пута у једном поену, а исти играч не сме одиграти лопту двапут узастопце.
Лопта остаје у игри док не додирне терен, зид или неки предмет, односно док неко од играча не направи грешку.
Правила бодовања.
2000. године донешена су нова правила бодовања у одбојци. Према новим правилима поени се освајају после сваке завршене акције, баз обзира на то која екипа је сервирала. Према пријашњим правилима само она екипа која је сервирала је могла освојити поен.
Утакмице се играју на три добијена сета од по 25 поена, а највише се може одиграти пет сетова. За разлику од прва четири сета, пети који се још зове и тај-брејк се игра до 15 поена. У случају изједначеног резултата крајем сета, победнику су потребна два поена разлике да би завршио утакмицу у своју корист.
Либеро.
Након Олимпијских игара у Атланти 1996. ФИВБ је за предстојеће Олимпијске игре у Сиднеју 2000. године увео новог специјалног играча: ЛИБЕРА. Либера је лако препознати на терену јер носи различиту боју дреса од својих саиграча и увек се налази у задњем делу терена где може заменити било ког играча Либеро не сме сервирати, смечевати нити се ротирати са играчима на првој линији терена, али игра врло важну улогу у пријему противничког сервиса и одбрани поља. Либеро је уведен да би уз помоћ боље одбране поља поени дуже трајали и да би се дала прилика и нижим играчима који у данашње време немају велике шансе успети као нападачи или као играчи прве линије.
Правило ротације.
Током игре свих шест играча се у пољу ротирају у смеру казаљке на сату, након освојеног сервиса. То је главни кључ дворанске одбојке - не може се све време играти с најбољим нападачима на мрежи или најбољим обрамбеним играчима у позадини. Пре сервиса играчи морају бити на местима које им редом припада, а након сервиса могу заменити места, али играчи из обране не смеју мењати играче на мрежи. Они такође смеју учествовати у нападу, али могу смечирати само иза нападачке линије линије три метра. Правило ротирања објашњава зашто техничар понекад изгледа као да се "скрива" иза играча. Пре сервиса, као и остали, и он мора бити на свом месту, а након сервиса може трчати на мрежу како би организовао напад. Ако дотрчи на мрежу пре него што је противник одсервисирао, поен се даје противнику.
Лопта.
Након тестирања многих боја за одбојкашку лопту ФИВБ је на Светском пренству у Јапану 1998. године представила лопту са жутим, плавим и белим линијама. Њоме је замењена традиционална бела лопта.
Сервис.
Сервис је почетни ударац којиме почиње сваки поен, изводи се на почетку сета и после сваке грешке. Играч мора ударити лопту тако да пређе мрежу и погоди унутар терена противника. Постоје две врсте сервиса - горњи и доњи, али данас у врхунској одбојци више нико не сервира доњи сервис. Најпопуларнији сервис је сервис у скоку који може бити веома тежак за пријем ако има велику брзину и ротацију.
Одбијање подлактицама пријем сервиса, одбрана поља.
Примењује се код примања противничког сервиса, обране поља и према одбијених лопти од блока. Руке се спајају у тзв. чекић, подлактице су паралелне и унутрашњи део подлактица је окренут према горе. Овај начин одбијања се користи за први додир с лоптом код пријема сервиса и за ефиксану обрану поља код смечирања противничких нападача. У данашње време када је уведен либеро као играч специјализован за ову технику, либеро преузима главни део обране терена како у пријему сервиса тако и у обрани од противничког смеча.
Дизање.
Дизање је вршно одбијање лопте изнад главе које се користи да би се променио смер лопте од примљеног сервиса и што боље позиционирало лопту нападачу. Техничар најчешће одиграва другу лопту у акцији. Дизање је главни тактички део одбојке јер техничар мора бити толико добар да својим нападачима омогући напад на местима где је блок противника најслабији. Зато мора уз своје играче стално пратити и противничке, поготово њихово кретање на мрежи. У правилу данас у постави игра један дизач, но постоје још и екипе које играју с два дизача.
Пуцање смеч.
Ово је најефикаснији и најатрактивнији облик упућивања лопте у поље противника, а тиме и постизања поена. Лопта дигнута изнад нивоа мреже хвата се у скоку у највишој могућој тачки и што већом брзином и што стрмије упућује у противничко поље.
Блок.
Блок је прва линија обране у одбојци и најефикаснија обрана од смеча. За блокирање су задужена три играча која се налазе на мрежи. Они могу поставити блок тако да прате противничког техничара и његово дизање, па се равнају по њему или да пре саме акције противника одлуче да ли ће покушати блокирати брзи напад са средине мреже. Главна карактеристика доброг блока је прелазак рукама на другу страну мреже у тренутку скока, јер ако руке блокера стоје равно на блоку добар смечер ће то знати искористити тако да ће блокер на крају изблокирати смеч, али на своју страну, најчешће сам себи под ноге.
Србија.
Република Србија је континентална држава која се налази у југоисточној Европи на Балканском полуострву и у средњој Европи Панонској низији.
У саставу Републике Србије су и две аутономне покрајине Војводина и Косово и Метохија. Србија нема суверенитет над Косовом и Метохијом од НАТО бомбардовања СРЈ, а покрајина је била под протекторатом Уједињених нација. Косовски Албанци, који чине апсолутну већину на Косову су 17. фебруара 2008. једнострано прогласили независност, коју Србија не признаје.
Република Србија је дефинисана као демократска држава српског народа и свих других грађана који у њој живе, заснована на демократским начелима, тржишној привреди, поштовању људских права и владавини права.
Србија се на северу граничи са Мађарском, на истоку са Румунијом и Бугарском, на југу са Републиком Македонијом и Албанијом, а на западу са Црном Гором, Хрватском и Босном и Херцеговином.
Србија је од завршетка Првог светског рата била саставни део заједничке државе са већином балканских Јужних Словена првобитно у Краљевини Срба, Хрвата и Словенаца, касније преименованој у Краљевину Југославију, затим у Социјалистичкој Федеративној Републици Југославији, Савезној Републици Југославији и Државној заједници Србија и Црна Гора. Од 2006. године је Србија као наследница СЦГ постала суверена и независна држава.
Главни град је Београд. Са 1.576.124 становника по попису из 2002. године, он је административно и економско средиште Србије.
Географија.
Србија се налази на Балкану - региону југоисточне Европе око 80 територије и у Панонској низији - региону средње Европе око 20 територије. Но, географски, а и климатски, једним делом се убраја и у медитеранске земље. Укупна дужина граница са околним земљама износи 2.027 --. Дужина граница по државама суседима износи: Албанија 115 --, Босна и Херцеговина 302 --, Бугарска 318 --, Хрватска 241 --, Мађарска 151 --, Република Македонија 221 --, Црна Гора 203 --, Румунија 476 --.
Северни део Републике заузима равница "види још: Географија Војводине", а у јужним пределима су брежуљци и планине. Постоји преко 15 планинских врхова изнад 2.000 метара надморске висине, а највиши врх је Ђеравица на Проклетијама са висином од 2.656 метара. У Србији преовлађује умерено континентална клима.
Планински рељеф Србије објашњава појаву многих кањона, клисура и пећина Ресавска пећина, Церемошња, Рисовача.., а додатну лепоту обезбеђује богатство изузетно очуваних шума у чијем саставу има много ендемских врста, као и богатство вода, потока, извора, пашњака итд.
Пловне реке су Дунав 588 --, Сава 206 --, Тиса 168 -- и делимично Велика Морава цео ток 185 --. Остале велике реке су Западна Морава 308 --, Јужна Морава 295 --, Ибар 272 --, Дрина 220 -- и Тимок 202 --. Највеће језеро у Србији је Ђердапско језеро са 163 --² са румунским делом: 253 --².
Биогеографски, на територији Србије налазе се две зоналне вегетације односно, два биома — већи део површине припада биому широколисних и мешовитих шума умерених предела, док предели изнад горње шумске границе припадају биому тундри алпијске тундре. У оквиру шумског биома присутна су четири екорегиона: балканске мешовите шуме заузимају највећи део територије јужно од Саве и Дунава, панонске мешовите шуме заузимају Панонску низију са ободним пределима, динарске мешовите шуме мала површина у југозападном делу Србије и родопске планинске мешовите шуме мала површина у југоисточном делу Србије. У оквиру биома тундри развијена је високопланинска зељаста вегетација алпијских ливада и камењара. Поред зоналне вегетације, заступљени су и други вегетацијски облици, у зависности од локалних услова, нпр. низијске ливаде, тресаве, степски фрагменти. На територији Србије постоји пет националних паркова: Ђердап, Копаоник, Тара, Шар-планина и Фрушка гора. Сви национални паркови поседују високе климатске и здравствено-рекреативне вредности.
Праисторија.
Најстарији трагови људског постојања, на тлу данаше републике Србије, датирају у време последњег глацијала,око 40.000 године пне. То су остаци примитивних људских заједница које су бројале од 10 до 15 чланова, живеле у пећинама, израђивале оруђа и оружја од камена и костију и бавиле се ловом и сакупљањем плодова. У првој фази су ловили крупне биљоједе џиновске јелене, дивље коње и говеда, да би са променом климе у предарктичку, ловили и мамуте, носороге, лавове и хијене. Нова промена климе и захлађење које је настало око 25.000 године пне. "вирмска глацијација" довели су до нестанка ових заједница. Најзначајнији локалитети из овог периода су пећине код села Градац, испод Јерининог брда недалеко од Крагујевца и Рисовача на Венчацу код Аранђеловца.
Крајем леденог доба, током холоцена, велике промене климе,али и флоре и фауне, довеле су до стварања људских заједница које ће створити једну од најкомплекснијих праисториских култура, културу Лепенског Вира. Археолошким истраживањима је утврђен континуитет људских станишта на 14 локација Лепенски Вир, Власац, Падина, Хајдучка воденица, Икона, Кладовска скела и друге крај Дунава у Ђердапу, која су постојала од око 11.000 године пне. до око 5.000 године пне, а период од 7.000 године пне. до 5.500 године пне. се назива "културом Лепенског Вира." Карактеришу је насеобине грађене по утврђеном обрасцу, са сахрањивањем унутар њих и карактеристичним кућама трапезасте основе, усавршена израда алата и оружја, а сматра се да је у њој постојала друштвена хијерархија и приватно власништво, као и развијена религија са култним местима и сакралним објектима и уметност јављају се прве скулптуре риболиких људи, риба и јелена. Основна занимања била су сакупљање плодова, лов и риболовом, док се сматра да је у последњој фази дошло до покушаја узгоја биљака и припитомљавања животиња, што је довело до стварања земљорадничко-сточарских заједница у млађем каменом добу.
Топлија клима, довела је до стварања нове културе у Подунављу, која се по локалитету Старчево код Панчева, назива "Старчевачком културом", а простирала се на простору од Босне до Македоније током 5. миленијума пне. Њене куће користе дрво као арматуру и блато и плеву као грађу, док им је основа квадратно-трапезаста. Проналасци остатака угљенисаног јечма и пшенице, утврђено је да су се бавили земљорадњом,као и да су имали укопане амбаре, док кости домаћих животиња указују на бављење сточарством. Међутим, људи Старчевачке културе нису престали да се баве ловом и риболовом. О томе сведоче остаци дивљих животиња,како у кућама,тако и око њих, као и читав низ шила, спатула, харпуна и удица, који се користе приликом риболова.Скулптуре старчевачке културе, карактеришу веома реалистични прикази животиња, док представе људи имају јасне карактеристике жена, што сведочи о веровању ондашњих људи у култ плодности. За украшавање грнчарије, која је махом била бомбастог типа, коришћено је барботинирање, штипање, као и превлачење прстију по свежој подлози.
Фигурина из Винче, данас у Британском музеју
Старчевачку културу заменила је у средњем неолиту "Винчанска култура", која је свој назив добила по локалитету Винча - Бело брдо, недалеко од Београда на обали Дунава и представља технолошки најнапреднију праисторијску културу на свету.Њени локалитети из позног неолита Плочник код истоименог села поред Прокупља односно "Беловоде" и "Белолице" код Петровца, на основу пронађених бакарних налаза, представљају најстарије европске центре металургије, што помера почетке металног доба у још даљу прошлост. Куће Винчанске културе су грађене од истих материјала и истих су облика, као оне из Старчевачке културе, али су за разлику од њих, масивније са две просторије и огњиштима, док су у позном периоду биле поређане у редове са својеврсним "улицама" између њих, па би се њихова насеља могла сматрати урбаним. Поред земљорадње и сточарства као основних занимања, људи у овом периоду су се бавили и ловом, риболовом и сакупљањем плодова, затим прављењем грнчарије, алатки од камена, али и плетењем асура од лике и трске, па чак и прерадом вуне. Грнчарију карактерише заобљеност, док антропоморфне и зооморфне фигурине --, Видовданка, Хајд ваза, Богиња на трону, као и просопоморфни поклопци и жртвеници представљају изузетне уметничке домете ове културе. Посебну одлику Винчанске културе представљају урезани знаци, познати као "винчанско писмо", о чијој функцији има много претпоставки ознаке власништва, кауције, пиктограми или сликовно писмо, фонетско писмо....
Културе бронзаног доба, почињу да се јављају на тлу Србије око 1900.године пне. и то на подручју Баната моришка, Срема винковачка, северозападне Србије Белотић-Бела Црква и јужног Поморавља Њихов мирни живот је поремећен око 1425.године пне,када са севера надире нова култура култура гробних хумки са бронзаним оружјем мачеви, секире, бодежи, што доводи до покретања народа, која су допрла и до Египта. Између 1200.године пне. и 1000.године пне, на простору Косова, Поморавља, Бачке и Баната, постоје људске заједнице које имају иста насеља, посуђе, облик сахрањивања, баве се узгајањем јечма и пшенице, узгајају говеда, свиње и коње,а ређе козе и овце. Крајем другог и почетком првог миленијума пне период од 1125.године пне. до 750. године пне, долази до настанка гвозденог доба и формирања првих етничких заједница на Балканском полуострву Дарданаца, Трибала, Илира и Трачана. За гвоздено доба је везан и долазак Трако-кимераца око 725.године пне. из Кавкаско-понтских предела, који са собом доносе своје гвоздено оружје и накит. Током наредна два века долази до формирања етничког разграничења међу племенима на Балкану, почиње да се развија размена добара о чему сведоче луксузни хеленски предмети пронађени на овом простору, а археолошка истраживања указују и на процесе хеленизације Трибала и Дарданаца, док се из историјских извора зна да су између 300.године пне. и 100.године пне. водили ратове са македонским краљевима.
Млађе гвоздено доба карактерише појава Келта, који се 335.године пне. састају са Александром "Македонским" 336. пне.—323. пне. на Дунаву, да би након његове смрти прешли Саву и Дунав и отпочели нападе на цело полуострво, све до пораза код Делфа, 279.године пне. Они се након тога повлаче са тла данашње Грчке и успевају да покоре Трибале и део Аутаријата, са којима формирају моћно племе Скордиска, који на тлу данашње Карабурме подижу свој град Сингидунум, који се сматра претечом престонице модерне Србије, Београда.
Средњи век.
Прве информације о српској држави потичу из века и династије Властимировића. Родоначелник најзначајније средњевековне српске државе, познате као Рашка, и династије Немањић је Велики жупан Стефан Немања, српски владар из века. Српска средњевековна држава била је под јаким политичким и културним утицајем Византије. Године 1217, током владавине Стефана Првовенчаног, Србија постаје независна краљевина, а 1346. достиже врхунац моћи као царство Стефана Душана, који се прогласио за Цара Срба и Грка. Турци Османлије су поразили српско племство 1389. у Бици на Косову пољу, док су коначно загосподарили Србијом после пада Смедерева 1459. године.
Отоманска владавина.
У периоду од 1459. до 1804, Србија је била под директном влашћу Османлијског царства, мада је у неколико краћих интервала, од којих је најдужи био од 1718. до 1739. године, Хабзбуршка монархија држала под својом влашћу већи део централне Србије.
Српска револуција.
Србија је своју борбу за независност почела током Српске револуције, а та борба је трајала неколико деценија.
Непрестане политичке кризе у Отоманском царству довела даље су погоршавале живот хришћанског становништва. За време Првог Српског устанка 1804-1813 који је предводио Карађорђе Петровић, српски устаници су успели да изграде своју државу пре него што је турска војска поново заузела Србију. Две године касније је избио Други српски устанак под вођством Милоша Обреновића, који се окончао споразумом српских устаника и турске власти.
Кнежевина Србија.
Кнез Милош је владао Србијом самовољно и имао је бројне противнике, који су често подизали буне, али су се оне све оне завршавале неуспешно. На спољнополитичком плану, Милош је, уз помоћ Русије издејствовао Акерманску конвенцију 1828, Једренски мир 1829 и Хатишериф из 1830. којима је јачала аутономија Србије са Милошем Обреновићем као њеним наследним кнезом.
Незадовољство Милошевом владавином у Србији резултовала је Милетином буном. Кнез Милош је под притиском незадовољних кнезова савзао скупштину 15. фебруара 1835. на којој је донет Сретењски устав, први устав међу на Балкану. Сретењски устав је је био врло либеларан, њиме је у Србији коначно укинут феудализам и ограничена права кнеза. Како је устав највиши правни акт једне земље, а да је Србија тада била вазална кнежевина Османског царства, Порта се противила њеном доношењу. Аустрија и Русија су такође биле против устава јер га ни саме нису имале, и због страха од ширења идеја Француске револуције. Под иностраним притиском кнез Милош је, на своје задовољство, укинуо устав.
1867. године, последње османске трупе напуштају Србију, а кнез Михаило Обреновић добија кључеве већих српских градова, чиме држава постаје де факто независна. На Берлинском конгресу 1878. Србија је добила међународно признање.
Срби у јужној Угарској.
Срби у јужној Угарској су средином 19. века имали аутономију под именом Српска Војводина.
Краљевина Србија.
Мајским превратом 1903. и убиством краља Александра и краљице Драге, на власт поново долази династија Карађорђевић, потомци Карађорђа Петровића, а за новог краља је постављен Петар Карађорђевић. Србија је знатно проширила своју територију на југ после победа у Балканским ратовима. Уз велике људске и материјалне жртве, Србија је допринела победи сила Антанте у Првом свтском рату.
Југословенске државе.
После 1918. Србија је, уз Црну Гору једина уносећи своју државност и сувереност, била део Краљевине Срба, Хрвата и Словенаца, преименоване 1929. у Краљевина Југославија.
У Другом светском рату, делови Србије су били под окупацијом Сила Осовине, односно нацистичке Немачке и њених савезника Италије, Бугарске, Мађарске, Албаније, као и марионетске про-фашистичке државне творевине под називом Независна Држава Хрватска НДХ.
Непосредно после рата, 1945, као наследница Краљевине Југославије, формирана је држава под именом Демократска Федеративна Југославија која је била под новом влашћу комунистичког режима на челу са Јосипом Брозом-Титом. Ову државу је чинило пет конститутивних република: Србија, Хрватска, Словенија, Црна Гора и Македонија. Исте године 1945. држава мења име у Федеративна Народна Република Југославија, док је 1963. коначно променила име у Социјалистичка Федеративна Република Југославија.
Од 1992, после распада СФРЈ, све до 2003. Србија је чинила, заједно са Црном Гором - Савезну Републику Југославију. Од 2003. Србија је саставни део Државне заједнице Србија и Црна Гора. Дана 21. маја 2006. године, одржан је референдум на коме су се грађани Црне Горе изјаснили за независност. Од 5. јуна 2006. године Република Србија делује као независна и суверена држава. На Митровдан 2006. године проглашен је у Народној скупштини Републике Србије, после извршеног успешног референдума, Митровдански устав.
Територијална организација.
У саставу Републике Србије налазе се 2 аутономне покрајине:
Напомена: део територије Републике Србије који се налази изван територије аутономних покрајина назива се централна Србија која не представља посебну административно-управну јединицу, већ је у непосредној надлежности Републике.
Територија Србије је подељена на 29 управних округа и територију града Београда. На подручју Аутономне покрајине Војводине налази се 7, на подручју Аутономне покрајине Косово и Метохија 5, док се на подручју централне Србије налази 17 управних округа и територија града Београда. Сваки управни округ се састоји од неколико општина, а општине се састоје од насељених места.
Градови.
У Србији и њеним покрајинама налази се 6.167 насеља.
На територији Србије службено постоји 24 града и главни град Београд који има посебан статус. То су градови:
Београд 1.281.801 становника, са околином 1.576.124, Крагујевац 193.930, са околином 211.580, Ниш 173.724, са околином 250.518, Нови Сад 255.071, са околином 333.8951 Приштина 254.021 становника, са околином 564.800 становника, Ваљево, Врање, Зајечар, Зрењанин, Јагодина, Краљево, Крушевац, Лесковац, Лозница, Нови Пазар, Панчево, Пожаревац, Смедерево, Сомбор, Сремска Митровица, Суботица, Ужице, Чачак и Шабац.
Док су Београд, Нови Сад, Крагујевац и Ниш своју територију поделили на 2 или више градских општина, остали градови су организовани као једиствена јединица локалне самоуправе.
Демографија.
Етнички састав становништва Србије 2002. године
Према попису из 2002. године, који није извршен на целој територији Републике Србије, јер није извршен на југу Србије, у АП Косово и Метохија, пописани део територије Републике Србије има 7.498.001 становника. 52 становништва живи у градовима.
Проценат писменог становништва је 96,4 мушкарци 98,9, жене 94,1.
Стопа рађања је 1,78 деце у просеку по свакој жени. Просечна дужина живота становника Србије је 74 године мушкарци 71, жене 76.
Народи и националне мањине.
Срби чине већину од 82,86 становништва, следе Мађари 3,91, Бошњаци 1,82, Роми 1,44, Југословени 1,08, Хрвати 0,94, Црногорци 0,92 , Албанци 0,82, затим Словаци, Власи, Румуни, Македонци, Муслимани, Бугари, Буњевци, Русини, Украјинци, Словенци, Горанци, Немци, Руси, Чеси, Турци и други.
Језик.
Званични језик је српски. У Војводини поред српског званични језици су мађарски, словачки, хрватски, румунски и русински. На Косову и Метохији званични језици су српски и албански.
Вероисповест.
Највећи број верника у Србији је православне вере, следе муслимани сунити, римокатолици и протестанти, док су друге религије слабије заступљене. У Србији живи и известан број атеиста.
Устав и закони Србије дозвољавају слободу вероисповести, и то право се и у пракси поштује. Влада на свим нивоима настоји да заштити ово право у потпуности и не толерише његову злоупотребу, било од стране државних органа, организација и група, било од стране појединаца. Србија нема државну религију, па се тако ни верски празници не третирају као државни, али је грађанима дозвољено да прослављају верске празнике као и одређен број нерадних дана за најзначајније празнике за сваку вероисповест.
Државни симболи.
Химна Републике Србије је уједно и стара химна некадашње Краљевине Србије Боже правде, уз незнатно измењен текст.
Грб Републике Србије је стари грб Краљевине Србије из доба династије Обреновић из 1882. године и чини га двоглави бели орао са штитом на грудима на коме су крст и четири оцила, а изнад глава орла се налази круна лозе Немањића.
Република Србија има народну заставу која је тробојка са водоравно положеним бојама: црвеном, плавом и белом. Поред народне, постоји и Државна застава која је у основи иста као и народна с тим што на трећини дужине гледано са лева на десно на плавом пољу стоји и мали грб Републике Србије.
Политика.
Садашњи председник Србије је Борис Тадић који је победио на председничким изборима 2008. Тадић је и председник владајуће партије Демократске странке.
После парламентарних избора одржаних 11. маја 2008, Србија је 7. јула 2008. добила коалициону Владу Листе за европску Србију, окупљене око Демократске странке и Г17+ и листе окупљене око Социјалистичке партије Србије, на челу са председником Владе Мирком Цветковићем.
Веће парламентарне странке у новом сазиву Скупштине Србије, поред владајућих, су и: Српска радикална странка, Српска напредна странка, Демократска странка Србије, Нова Србија, Либерално-демократска партија.
Тренутни председник Народне скупштине Републике Србије је Славица Ђукић Дејановић из СПС-а.
Република Србија је и чланица више међународних организација као што су: Организација Уједињених нација ОУН, Организација за европску безбедност и сарадњу ОЕБС, Пакт за стабилност Југоисточне Европе, Савет Европе СЕ, НАТО програм Партнерство за мир, Међународне организације за миграције, Међународни комитет Црвеног крста и Црвеног полумесеца.
Правосуђе.
Устав Србије одређује да судови штите слободе и права грађана, законом утврђена права и интересе правних субјеката и обезбеђују уставност и законитост:
"Напомена: систем уређења судова примењује се од 1. јануара 2007."
Уставни суд Србије је посебан орган, и не припада судској власти.
Права грађана.
Грађани у Србији су једнаки у правима и дужностима и имају једнаку заштиту пред државним и другим органима без обзира на расу, пол, рођење, језик, националну припадност, вероисповест, политичко или друго уверење, образовање, социјално порекло, имовно стање или које лично својство.
Нико не може бити лишен слободе, осим у случајевима и у поступку који су утврђени законом. Смртна казна је укинута, односно замењена одговарајућом казном затвора.
Грађанима је зајемчена слобода кретања и настањивања и право да напусте Републику Србију и у њу се врате. Деца, труднице и стара лица имају право на здравствену заштиту из јавних прихода, кад то право не остварују по неком другом основу, а друга лица под условима утврђеним законом.
Економија.
100 динара с ликом српског научника Николе Тесле
Српска економија је била у колапсу током 1990их. Године 1993. забележена је друга највећа инфлација у историји економије 2,35 1023 процената 64 дневно.Просечна плата у децембру 1993. износила је 21 марку. У најкритичнијим моментима долазило је и до несташица хране. Србији су уведене опште санкције Савета безбедности УН 1992. Већи део санкција је укинут 1996, 2000, 2001. и 2005. када је у потпуности нормализована трговина са САД.
Пољопривреда чини 16,6 националног БДП-а, индустрија 25,5 и услужне делатности 57,9. Укупни БДП за 2007. је био око 44,8 милијарди долара. Док је БДП-ППП за 2007. по становнику износио 10,375 долара.
Србија се налази на површини од укупно 8.840.000 хектара "види још: Пољопривреда Србије". Површина пољопривредног земљишта обухвата 5.734.000 хектара 0,56 по становнику, а на око 4.867.000 хектара те површине простире се обрадиво земљиште 0,46 по становнику. Око 70 укупне територије Србије чини пољопривредно земљиште, док је 30 под шумама. Највећи ратарски крај је Војводина. Гаји се жито, кукуруз, сунцокрет и соја, те у мањој мери повртарске културе. Најпознатији кромпир је из Ивањице, паприка из Лесковца, а купус из Футога. Шумадија је позната по воћарству; Вршац, обронци Фрушке горе, Александровачка Жупа и део Метохије по виноградима. Сточарство је развијено у Рашкој и у источној Србији. Метохија је плодна житница. Косово је највеће налазиште лигнита у Европи. Хомољске планине су налазиште бакра. Северни део Баната је богат нафтом и земним гасом.
Србија располаже са око 2.961.000 радно-способног становништва, са стопом незапослености од 21,56 Косово и Метохија око 50. У пољопривреди ради око 30, индустрији 46 и услужним делатностима 24 2002, без Косова и Метохије. Стопа инфлационог раста преко 6,5.
Укупна спољнотрговинска робна размена Републике Србије за период јануар-децембар 2007. године износила је 19.790,9 милиона евра. Извоз је износио 6432,2 милиона, а увоз 13358,7 милиона. Спољнотрговинска робна размена била је највећа са чланицама Европске уније, око 60. У извозу, главни спољнотрговински партнери, појединачно, били су: Италија 1.094,2 милиона долара; Босна и Херцеговина 1.042,1 милиона долара и Црна Гора 950,9 милиона долара. У увозу, главни спољнотрговински партнери, појединачно, били су: Руска Федерација 2.625,9 милиона долара, углавном увоз енергената; Немачка 2.169,7 милиона долара и Италија 1.777,8 милиона долара.
У извозу за 2007. годину највеће учешће имају: гвожђе и челик 1.094 милиона долара; обојени метали 694 милиона долара; поврће и воће 467 милиона долара; одећа 445 милиона долара и производи од метала 426 милиона долара. Код увоза, највише су заступљени: нафта и нафтни деривати 1.962 милиона долара; друмска возила 1.503 милиона долара; гвожђе и челик 917 милиона долара; индустријске машине за општу употребу 881 милиона долара и електричне машине и апарати 807 милиона долара.
Туризам.
Туристички центар Сунчани врхови на Копаонику је један од највећих туристичких центара у Србији.
Захваљујући бројним позитивним развојним трендовима туристичка делатност се сврстала међу најдинамичније и најпропулзивније привредне гране, са вишеструким мултипликативним ефектима у периоду 1990—2000. год. међународни туристички промет повећан је за преко 50, док су укупни приходи увећани за скоро 80 То туризму даје снажну генераторску функцију у широком спектру делатности, који се све више укључује у приоритете привредног развоја бројних рецептивних земаља и њихових појединих делова.
Стратегијом развоја туризма у Србији утврђен је селективни приступ, при чему се сеоски туризам третира као приоритетан у оквиру оних видова туризма који су везани за посебна интересовања нарочито се потенцира развој еко-туристичких села на брдско-планинским подручјима, која нуде здраву средину, еколошку храну, угодан амбијент, активан одмор у природи, етнографске и друге културно-историјске вредности.
У досадашњем развоју брдско-планинских села доминантну, а често и једину функцију привређивања имала је пољопривреда углавном сточарство и ратарство. Бројне друге делатности и активности домицилног становништва, засноване на разноврсним и вредним природним и антропогеним локалним ресурсима, углавном су остајале на маргинама развојних догађања. Међу њима је и туристичка делатност који је важан фактор просперитетнијег развоја ових села у Србији.
Саобраћај.
Србија има развијен друмски, железнички, ваздушни и водни саобраћај.
Путна мрежа Србије има 40.845 километара, од тога су око 5.500 километара путеви првог реда. У мрежи је 498 килиометара аутопута под наплатом путарине и 136 километара полуаутопутева под наплатом путарине.
Укупна дужина железничке мреже у Србији је 3.619 -- а укупна дужина путева је 42.692 -- асфалтни и 24.860 -- бетонски.
Најзначајнија саобраћајница је друмско-железнички европски коридор 10 аутопут Е-75, Суботица - Београд - Ниш - Димитровград; као и аутопут Е-70 Шид-Београд, који је кроз историју био пут који је повезивао исток и запад, који је спајао Блиски исток и средњу Европу.
Кроз Србију тече река Дунав, важан пловни пут коридор 7 који повезује средњу Европу са Црним морем. Поред Дунава, пловне реке су: Сава, Морава и Тиса, као и канал Дунав-Тиса-Дунав.
Аеродроми за међународни путнички саобраћај у Србији су аеродром Никола Тесла у Београду, аеродром Кοнстантин Βелики у Нишу и аеродром Слатина у Приштини.
Ликовне уметности.
На територији Србије постоје остаци културне заоставштине још из праисторије. Најпознатија неолитска култура на тлу Србије је култура Лепенског вира. У Србији су се налазили раскошни царски градови и палате у доба позног Римског царства и ране Византије, чији се остаци могу видети у Сирмијуму, Гамзиграду и Царичином граду "--".
Српски средњевековни споменици који су се очували до данас углавном су цркве и манастири. Већина ових споменика има фрескама украшене зидове. Најоригиналнији споменик српске средњевековне уметности је манастир Студеница око 1190. Овај манастир је био модел за касније манастире Милешева, Сопоћани и Високи Дечани. Вероватно најпознатија српска средњевековна фреска је приказ Мироноснице на гробу или Бели анђео из манастира Милешева.
Иконосликарство је такође део српског средњевековног културног наслеђа.
Утицај византијске уметности се појачао након пада Цариграда у руке крсташа 1204, када су многи уметници утекли у Србију. Њихов утицај је видљив у изградњи цркве Богородица Љевишка, манастира Старо Нагоричане и манастира Грачаница.
Манастир Високи Дечани је саграђен између 1330. и 1350. За разлику од других српских манастира, овај је саграђен у романичком стилу под надзором мајстора Вите из Котора. На фрескама овог манстира налазе се 1.000 портрета који описују све најважније епизоде из Новог завета. У катедрали се налазе иконостас, игуманов престо и декорисани саркофаг краља Стефана Дечанског.
Још један стил црквеног грађевинарства се развио у Србији крајем 14. века, и то у долини реке Мораве Моравска школа. Одлика овог стила је била богата декорација спољних црквених зидова. Фреске у манастиру Манасија приказују религијске сцене у којима учествују људи у српским средњевековним одорама.
За време турске владавине углавном је замрла уметничка активност у Србији. Неке барокне тенденције видљиве су код српских уметника са краја 18. века у јужној Угарској Теодор Крачун, Јаков Орфелин.
Многи млади уметници из новоустановљене српске државе 19. века су се школовали у иностранству, посебно у Француској и Немачкој, и донели су са собом авангардне стилове. Поред Париза и Минхена, Београд је био у првој половини 20. века један од центара импресионизма. Надежда Петровић је сликала у стилу фовизма, док је Сава Шумановић био под утицајем кубизма.
Значајни српски сликари 20. века били су: Милан Коњовић, Марко Челебоновић, Петар Лубарда, Владимир Величковић и Мића Поповић.
Србија је позната по сликарима наиве, као што су Јанко Брашић, Сава Секулић, Мартин Јонаш и Зузана Халупова. Словачко село Ковачица у Војводини је центар наивног сликарства.
Књижевност.
Почетак српске писмености везује се за активност браће Ћирила и Методија на Балкану. Постоје споменици ране српске писмености из 11. века, писани глагољицом. Већ у 12. веку, појављују се текстови писани ћирилицом. Из ове епохе је најстарија ћирилична књига српске редакције, јеванђеље захумског кнеза Мирослава, брата Стефана Немање. Мирослављево јеванђеље је и најстарија и најлепше илустрована српска књига средњег века.
За време турске владавине, у Србији се развијала усмена лирска и епска књижевност.
У доба националног препорода, током прве половине 19. века, Вук Стефановић Караџић је превео Нови завет на српски народни језик и реформисао српски језик и правопис. Тиме је ударен темељ српској књижевности новијег времена. Најзначајнији српски песници 19. века били су Бранко Радичевић, Петар Петровић Његош, Ђура Јакшић и Јован Јовановић Змај. У 20. веку примат имају прозни писци: Иво Андрић, Милош Црњански, Меша Селимовић, Добрица Ћосић, Данило Киш и Милорад Павић, мада има и вредних песничких достигнућа: Милан Ракић, Јован Дучић, Десанка Максимовић, Миодраг Павловић и Васко Попа.
Музика.
Србија има дугу традицију фолклора и народне музике. Игра групе плесача, под именом коло, је најомиљенији вид фолклора у Србији и разликује се од региона до региона. Најпопуларнија кола су ужичко коло и моравац.
У 19. веку и раније, карактеристични народни инструменти су биле гусле и фрула, док су у Војводини коришћене тамбуре и гајде. Знатно касније, а и данас, главни инструмент у новокомпонованој народној музици је хармоника. Трубачки оркестри су такође веома популарни. Фестивал трубача у Гучи је централна манифестација ове врсте музике. Најпознатији трубач Србије је Бобан Марковић.
Период турске власти оставио је оријентални траг у музици целог Балкана, па и Србије. У последњих 15-ак година, развијен је тренд комбиновања народне музике, оријенталних утицаја и денс музике под именом турбо-фолк. Многи данашњи српски певачи су популарни у целој југоисточној Европи, као на пример: Лепа Брена, Жељко Јоксимовић, Драгана Мирковић и Светлана Ражнатовић-Цеца.
У забавној и поп музици, велике звезде српске естраде били су Ђорђе Марјановић и Лола Новаковић. Још увек су омиљени Ђорђе Балашевић и Здравко Чолић.
Рок групе су се појавиле у Србији крајем 1960е-их. Велику популарност су постигле 1980е-их, са групама новог таласа: Идоли, Електрични оргазам и Екатарина Велика. У то време, а и данас, активне су групе Рибља Чорба, Бајага и Инструктори, Ван Гог и Партибрејкерси.
Легенда југословенског рока, Горан Бреговић, последњих десетак година постигао је велику међународну популарност својом музиком обојеном етномузичким мотивима. Сличном категоријом музике баве се Биљана Крстић и Неле Карајлић са групом --.
Србија је победила на такмичењу за Песму Евровизије 2007. у Хелсинкију са песмом Молитва у извођењу Марије Шерифовић.
Најзначајнији српски композитор уметничке музике био је Стеван Стојановић Мокрањац 1856—1914. Он је био и музиколог, сакупљач народне музике и директор прве музичке школе у Србији. Његово најпознатије музичко дело су хорске песме Руковети.
Остали значајни српски композитори су: Корнелије Станковић, Стеван Христић и Станислав Бинички.
Позориште и филм.
Јоаким Вујић је оснивач савременог српског позоришта. Он је основао "Књажеско-србски театар" у Крагујевцу 1835. Значајни српски писци позоришних комада били су Јован Стерија Поповић у 19, и Бранислав Нушић у 20. веку. У Београду се од 1967. одржава међународни фестивал савременог театра БИТЕФ. Традиционално најквалитетније позоришне сцене у Србији су Народно позориште у Београду, Атеље 212, Југословенско драмско позориште и Српско народно позориште у Новом Саду.
Међу позоришним радницима који су обележили српски театар последњих деценија издвајају се Бојан Ступица, Мира Траиловић и Јован Ћирилов, а од писаца Душан Ковачевић и Биљана Србљановић.
Српска филмска уметност је једна од водећих кинематографија источне Европе. Пре Другог светског рата у Србији је произведено 12 филмова. У послератном периоду, на међународној сцени су се истакли режисери: Горан Марковић, Александар Петровић, Душан Макавејев, Слободан Шијан, Горан Паскаљевић и други. Најнаграђиванији српски филмски режисер је Емир Кустурица који је између осталог добитник две Златне палме на фестивалу у Кану.
Међу глумцима, у првој половини 20. века су се истакли Чича Илија Станојевић, Жанка Стокић и Добрица Милутиновић. Новије доба српског позоришта и филма су обележили глумци: Миодраг Петровић Чкаља, Павле Вујисић, Љубиша Јовановић, Зоран Радмиловић, Љуба Тадић, Данило Бата Стојковић, Драган Николић, Милена Дравић, Велимир Бата Живојиновић, Љубиша Самарџић, Мира Бањац, Бора Тодоровић, Мики Манојловић и Мирјана Карановић.
Развој науке и високог школства.
Услови за развој науке и школства у Србији нису постојали за време турске владавине. Први покушај оснивања националног школства била је Велика школа из 1808, потпомогнута Србима из Аустрије. Тек у периоду 1835-1878. долази до институционализације просвете. Велика школа у Београду је отворена 1863, а трансформисана је у Универзитет 1905. Оснивањем институција Народног музеја 1844 и Друштва српске словесности 1841, које је прерасло у Српску академију наука и уметности, остварени су услови за организовано бављење науком. Многи млади и талентовани Срби су у том периоду школовани у иностранству о трошку државе, да би се добили стручњаци за даљи развој.
У Аустрији, Срби су организовали Матицу српску 1826 као своју културну институцију. Касније је њено седиште пресељено из Пеште у Нови Сад. Прилике у Аустрији су биле знатно повољније за развој српског школства и науке.
Светски вредни научници из Србије су, између осталих: природњак Јосиф Панчић, географ Јован Цвијић, математичари Милева Марић и Михајло Петровић, астроном Милутин Миланковић, физикохемичар Павле Савић. Поред њих, многи српски научници су радили и стварали у иностранству. Такви су на пример Михајло Пупин и Никола Тесла.
Током друге половине 20. века, у Србији су отворени научни институти за нуклеарне науке у Винчи и институт за инжињерство Михајло Пупин. Ово су данас два најзначајнија научна института у земљи.
Данас у Србији делује 7 државних и 7 приватних универзитета. Државни имају 84 факултета, а приватни 51 факултет. Постоји и пет самосталних приватних факултета ван универзитета.
Државни универзитети Србије су: Универзитет у Београду, Универзитет у Новом Саду, Универзитет у Нишу, Универзитет у Крагујевцу, Универзитет у Новом Пазару, Универзитет у Приштини садашње седиште у Косовској Митровици, Универзитет уметности у Београду.
Образовање.
Школовање је сваком доступно, под једнаким условима. Основно школовање је обавезно и траје осам година.
За редовно школовање које се финансира из јавних прихода буџета Републике Србије, грађани не плаћују школарину. Припадници националних мањина имају право на образовање на свом језику, у складу са законом.
Фестивали и сајмови.
У Србији има много културних фестивала и сајмова. Најзначајнији су: Београдски сајам књига, Вуков сабор и Београдски интернационални театарски фестивал БИТЕФ. Од музичких манифестација, најпопуларније су: међународни музички фестивал Егзит -- и трубачки Сабор у Гучи.
Спорт.
Београдска арена у Београду, једна од највећих у Европи
Популарни спортови у Србији су: фудбал, кошарка, ватерполо, одбојка, рукомет и тенис.
Београд ће бити домаћин Универзијаде 2009. Београдски маратон је најмасовнији спортски догађај у Србији.
Србија се први пут појавила на Олимпијским играма 1912. Након тога, спортисти Србије су били део тима Краљевине СХС/Југославије и СФРЈ. Од 2006, односно ОИ 2008, спортисти из Србије наступају као репрезентативци Србије¹.
¹Резултати репрезентативаца државне заједнице Србије и Црне Горе из периода 1991-2006. се рачунају као резултати спортских савеза Србије.
Најпознатија спортска друштва у Србији су ЈСД Партизан и СД Црвена звезда. Највећи успех клупског фудбала у Србији био је 1991. када су фудбалери Црвене звезде освојили Куп европских шампиона и Интерконтинентални куп. Кошаркаши Партизана су били прваци Европе 1992, док су ватерполисти Партизана шестоструки клупски прваци Европе.
Кошаркаши Србије су освојили две златне медаље на светским првенствима 1998. и 2002. На европским првенствима освојили су три прва места 1995, 1997, 2001.
Млада фудбалска репрезентација Србије је актуелни вицешампион Европе.
Мушки одбојкашки тим је на Олимпијским играма 2000. у Сиднеју и на Европском првенству 2001. освојио златну медаљу.
Ватерполо репрезентација Србије СР Југославије, Србије и Црне Горе је 1991. и 2005. освојила светско првенство. Европско првенство је освајано 1991, 2001, 2003. и 2006. као домаћин.
Тренутно најуспешније тенисерке Србије су Ана Ивановић освајач турнира Ролан Гарос 2008 и Јелена Јанковић тренутно прва тенисерка света на ВТА листи. Најуспешнији међу мушкарцима је Новак Ђоковић, освајач Отвореног првенства Аустралије 2008.
У време док је наступала за СФРЈ, Моника Селеш је освојила Отворено првенство Аустралије 1991, 1992. и 1993, Отворено првенство Француске 1990, 1991, и 1992, Отворено првенство САД 1991. и 1992.
Међу најуспешније спортисте у Србији убрајају се боксери. Олимпијске медаље освојили су: Слободан Качар злато Москва 1980. Тадија Качар сребро Монтреал 1976. Бронзане медаље освојили су: Звонко Вујин Мексико 1968. и Минхен 1972. Мирко Пузовић и Азис Салиху Лос Анђелес 1984. Светске медаље, сребрне освојили су: Драгомир Вујковић, Братислав Ристић, Фазлија Шаћировић, Мемет Богујевци и Тадија Качар. Бронзане медаље освојили су: Драгомир Вујковић, Слободан Качар и Мирко Пузовић.
Јасна Шекарић је освојила златну медаљу у стрељаштву дисциплина ваздушни пиштољ 10 метара на Олимпијским играма 1988, још 4 олимпијске медаље у периоду 1988-2004, три светска и четири европска првенства.
Српски језик.
Тамно плава боја означава државе у којима је српски језик службени а светло плава оне где је српски признат као мањински језик.
Српски језик је стандардни језик у званичној употреби у државама Србији и Босни и Херцеговини, а у културној је употреби у већем броју земаља широм света међу осталима и Црној Гори.
Језик Срба и српски језик.
Као и када су други језици у питању, неопходно је разграничити појам језичких система којим се Срби како етницитет служе од стандардног језика који се употребљава у државним и културним институцијама. Колико је званични у случају српског језика, званични писани језик једноставније дефинисати, захваљујући постојању норми у облику различитих граматика и правописа, толико је знатно сложеније дефинисати свакодневне језике који подлежу ненормираним међуљудским језичким односима.
Тако је неопходно раздвојити и условну синхронију једновремени лингвистички опис и дијахронију историју развоја тог ненормираног, имплицитно договореног језика од стандардног, експлицитно договореног или наметнутог језика; иако не треба изгубити из вида да је њихов развој паралелан, као и да су у сталном међудејству.
У лингвистици се ове области разликују. Прва се у синхронијском смислу назива "дијалектологијом", а у дијахронијском "историјском граматиком"; друга се у синхронијском смислу обично назива "граматиком", а у дијахронијском "историјом књижевног језика". Данас је синхронијска лингвистика знатно развијенија од дијахронијске. Стога су и у једном и у другом случају синхронијске дисциплине знатно развијеније. Дисциплине проучавања синхроније ненормираног језика су и "социолингвистика", "психолингвистика", "експериментална фонетика" итд. Дисциплине проучавања нормираног језика су и "нормативистика", "фонологија", "лексикологија" итд. Ипак би се могло рећи да постоје опште дисциплине које у себи садрже друге дисциплине. Колико је проблематично под дијалектологијом подвести социолингвистику, психолингвистику и експерименталну фонетику, па то чиним само из разлога историје проучавања језика у Србији; толико се дисциплине које проучавају норму много лакше могу подвести под појмом граматике. Уосталом, то и речито говори о изузетној сложености ненормираних језика у поређењу са оним нормираним.
Генеалогија српског језика.
Српски језик је словенски језик. Као и македонски, бугарски, хрватски, бошњачки и словеначки, он је јужнословенски језик и то западног типа као и сви наведени језици осим бугарског и македонског који чине такозване источнојужнословенске језике.
Од осталих словенских језика, јужнословенски говори су се по свему судећи издвојили још пре преласка на Балканско полуострво. То се закључује на основу заједничких особина које имају најзападнији словеначки и чешки говори, као и најјужнији словачки и српско-хрватски говори.
У ранијој фази, пре тих диференцијација, постојао је један јединствен језик који се технички назива "прасловенским". Тај заједнички језик свих Словена није оставио никакав траг. Њему је врло близак говор Ћирила и Методија, такозвани "старословенски", који је по својим особинама источнојужнословенског типа. Иако чува седам падежа, дуал, затим конјуктив и оптатив, он се ипак разликује битно од реконструисаног прасловенског језика. Једна од најупадљивијих разлика је што је у старословенском, као и у српском, већ тада дошло до метатезе ликвида.
Прасловенски језик је дериват такође само реконструисаног "протоиндоевропског језика". То је назив за реконструисан језик који је предак словенским, балтичким, германским, италским латински, грчким, албанским, хетитским, тохарским, иранским, индијским и другим савременим и изумрлим језицима. Нема сумње да је некада давно, вероватно пре око 7000 година постојала заједница која је користила језик који је предак свих побројаних, али није јасно нити где је она била помишља се на данашњу Украјину, јужни Кавказ, нити које је гране у првој фази свог распада дала. Извесно је да фази прасловенског претходи балтословенска фаза- она је заједничка балтичким и словенским језицима. Балтички језици су још конзервативнији од словенских и представљају најархаичније живе индоевропске језике.
Српска ћирилица и српска латиница - Вук Стефановић Караџић - Српске народне пјесме Беч, 1841.
Писма.
Ако бисмо занемарили до сада јасно непотврђене научне хипотезе које имају основа о претходним словенским па тиме и српским писмима, може се рећи да се, у различитим раздобљима српски књижевни стандардни језик писао латиницом, глагољицом, ћирилицом и арапским писмом.
До коначног стварања српске средњовековне феудалне државе и дефинитивног приклањања византијском културном простору за време Стефана Првовенчаног Немањића и његовог брата Светог Саве Растко Немањић, приморско јадранско језгро српског етничког простора је условно напоредо користило латиницу, глагољицу и ћирилицу. И то управо тим редоследом: Колонизујући некада римске градове по јадранској обали, првобитно су прихватили латиницу за своје писмо. Постепеним и све интензивнијим окретањем ка стандардном језику и писму створеним за своје потребе, окренули су се коришћењу глагољице. Да би, на крају, прихватили ћирилицу као ефикасније и у византијски културни простор уклопљеније писмо.
Од 11. века па све до прве половине 20. једино писмо у масовној културној употреби Срба било је ћирилица. Латиница је такође била у употреби, нарочито у Аустроугарској - у данашњој Војводини и Војној Крајини, као и у Босни и Херцеговини и Далмацији.
У времену док је Дубровник био независна држава, заједно са посебним идентитетом својих житеља, саграђеним на основу српског и хрватског етницитета, као и латинске културе, може се рећи да је мањи део Срба за своје културне потребе користио латиницу.
Током владавине Турака посебну потребу су имали делови српског и хрватског етницитета који су примили исламску вероисповест. Они су користили арапско писмо посебно прилагођено доминантим језичким системима у Босни.
Од почетка 19. века и стварања српско-хрватског језичког договора, прво местимично, а потом све интензивније, Срби су почели користити латиницу. Најзначајнији српски културни радник друге половине 19. века, Ђура Даничић, своје најзначајније дело, Рјечник Југославенске академије знаности и умјетности започео је писати напомена: Ђура Даничић је половином 19. века започео са писањем Рјечника ЈАЗУ, који је довршен тек седамдесетих година 20. века, али посебном, реформисаном латиницом чији су знакови у потпуности одговарали ћириличким и делимично правилу "једно слово за један глас". Та је латиница остала у употреби током двадесетог века само код одређеног броја хрватских филолога.
По стварању Краљевине Срба, Хрвата и Словенаца потом Краљевине Југославије државна власт је, а касније и власт Комунистичке партије Југославије желела да спроведе идеју о о наднационалном језику: српскохрватском. Током целог двадесетог века постојала је јака тежња ка унификацији српске источне и хрватске западне стандардне варијанте српскохрватског језика. Тежња се огледала у уједначавању различитих језичких форми, укључујући и у уједњачавању писма. Данас је у свакодневној употреби код Срба ћирилица.
По правопису који се данас користи у Србији, ћирилица и латиница су равноправна писма у употреби. По уставу из 2006. у службеној употреби у Републици Србији је српски језик и ћирилично писмо, док су у Црној Гори и у Републици Српској у званичној употреби и ћирилица и латиница. Устав, и уопште држава може својим актом да одреди који ће језик бити у службеној употреби и разуме се, ако тај језик има више писама, које ће писмо бити у службеној употреби. То значи да држава одређује писмо званичне кореспонденције. Тако је и нов устав одредио које се писмо може у званичним стварима користити. Актуелно писмо српског језика је, као и до сада, ћирилица.
Стандардни језици.
Данашња распрострањеност трију изговора српскохрватског језика
Прву имплицитну кодификацију српског језика начинио је Свети Сава. Најизразитије његово дело у том смислу представља "Карејски типик". Он је први направио оштар рез од старословенске норме према српскословенској језичкој норми. Избацио је из употребе назалне вокале, који су до тог времена већ дали своје неназалне рефлексе. Како су се полугласници до тог времена уједначили, он је избацио знак за полугласник задњег реда дебело јер и оставио само знак за полугласник предњег реда танко јер, које је означавало полугласник средњег реда.
Следећа реформа одвила се у Србији за време деспота Стефана Лазаревића. Њу је обавио Константин Философ напомена: овог Константина не треба мешати са Ћирилом, кога су такође звали Константином Философом, а та је ортографија позната као ресавска школа. Овај правописни модел одликује назадност у односу на Савин, што је, вероватно, била последица бугарског образовања Константина Философа. Без фонолошких потреба уведен је поново знак за тврди полугласник, као и одређени број других правописних правила, чији је циљ био да се стандардни српскословенски језик по својим особинама приближи тадашњој бугарској норми.
Током раздобља између 16. и 18. века писменост Срба је готово замрла, а једини значајан остатак старе средњовековне културе налазио се у фрушкогорском манастиру Беочину. Представници те школе названи су "Рачани", јер су ту пребегли пред Османлијама из старијег манастира Раче у ужичком крају. Најзначајнији представник Рачана био је Гаврил Стефановић Венцловић. Он је имао јасно изражену двојезичност у свом писању: сакралне књиге је писао по правопису ресавске школе, док је проповеди писао народним језиком, зачуђујуће сличним правопису и азбуци које је сачинио Вук Стефановић Караџић више од века после њега.
У недостатку српскословенских књига после Велике сеобе Срба у јужне и источне делове Аустријског царства пре свега у данашњу Војводину, али и у заблуди да је рускословенски језик старији од српскословенског, свештенство је прихватањем руске помоћи за свој званични језик узело рускословенски језик, односно руску редакцију старословенског језика. Тај језик је и данас остао званичан језик Српске православне цркве, а имао је великог утицаја на тадашњи световни језик. Данас се тај језик назива црквенословенским језиком.
Као одраз на збивања у сакралној језичкој норми настао је световни књижевни језик који је био мешавина војвођанских дијалеката, рускословенског и руског језика: славеносрпски језик. На том је језику током 18. и 19. века створена основа за савремену српску културу.
Током прве половине 19. века, уз помоћ тадашњих врхунских филолога, као што су браћа Грим, и аустријских власти, Вук Стефановић Караџић је направио реформу писма и правописа, правећи велики рез између дотадашње славеносрпске културе и новог стандарда. Уз незнатне измене, та је норма и данас стандардни српски језик, а уз прилагођавање и договор са хрватским филолозима тога доба и стандардни хрватски језик.
Дијалекатска основа тог стандарда била је источнохерцеговачка, ијекавска. Заменом дифтонга»ие«екавским»е«, у већем делу тадашње Србије и у југоисточној Аустрији, центрима српске културе, створена је и друга, екавска норма.
Вуков Правопис је 1868. године уведен званично у Србији. Између два светска рата договором хрватских и српских лингвиста промењена су два правописа. 1960. године написан је и озваничен Правопис српскохрватскога језика, док је 1994. године прерађени Правопис из 1960. године објављен као Правопис српскога језика, а озваничен 1995. године. Правопис из 1994. године је и данас званичан у Србији, Републици Српској и Црној Гори.
Српска језичка норма нема "правоговор" ортоепију.
Фонетика.
Гласовне промене у српском језику се деле на два типа промена:
Једначење асимилација сугласника по звучности.
Када се звучни и безвучни сугласник нађу један уз други обично додавањем суфикса, први сугласник се често прилагођава другом по звучности. Ова појава се назива и једначење сугласника по звучности.
Звучни сугласници Б, Г, Д, Ђ, З, Ж, Џ постају безвучни сугласници П, К, Т, Ћ, С, Ш, Ч и обратно. Безвучни сугласници Ф, Х и Ц немају звучне парњаке, али звучни сугласници прелазе у безвучне када се нађу испред њих.
На пример, "роб" са суфиксом "-ство", даје именицу "ропство", где "б" прелази у "п" под утицајем првог сугласника у суфиксу "с", које је безвучно.
Српски језик се пише фонетски, тако да је асимилација видљива и у писаном језику, изузев у случајевима на крају речи; рецимо: "Остао је без капута".
Једначење асимилација сугласника по месту творбе изговора.
Када се струјни сугласници С и З нађу испред предњонепчаних сугласника ђ, ћ, ч, џ, ш, ж, љ, њ, онда се претварају у предњонепчане Ш и Ж.
Зубни назални сугласник Н испред уснених сугласника Б и П замењује се усненим назалним сугласником М.
Упрошћавање дисимилација сугласничких група.
Може бити дисимилација два идентична сугласника који се налазе један поред другог, или два различита сугласника.
а сугласничка група од два идентична сугласника - један од та два сугласника отпада
б праскави сугласници Т и Д се губе у позицији испред африката Ч, Џ, Ћ, Ђ или Ц, као што се губе испред С, З, Ш, Ж.
Морфолошке гласовне промене.
Морфолошке промене, или алтернације, су историјски наслеђене гласовне промене у језику.
Неки сугласници на крају именице или на крају глаголске основе могу да се промене под утицајем првог самогласника у суфиксу. Та појава се назива регресивна алтернација. Ово су најчешћи случајеви:
а палатализација - промена сугласника К, Г и Х у Ч, Ж и Ш испред Е или И.
б сибиларизација - промена сугласника К, Г и Х у Ц, З и С испред И. Раније се ова промена у српској филологији називала "друга палатализација".
в јотовање - промена сугласника З, С, Д, Т, Л и Н у Ж, Ш, Ђ, Ћ, Љ и Њ, када се нађу испред Ј. Такође и промена Б, П, В и М у БЉ, ПЉ, ВЉ и МЉ испред Ј.
Непостојано "А".
Глас А се појављује у неким облицима именица и придева, а нестаје у неким другим облицима истих тих речи: "пас" / "пса" генитив, "добар" / "добра" мушки/женски род.
Прелазак "Л" у "О".
Именице и придеви који се завршавају на "-ао" или "-ео" рецимо: "посао", "весео" су се у језичкој прошлости изговарали са тврдим "л" "посал", "весел" које је еволуирало у "о", али само на крају речи. Ово "о" се поново појављује ако није последње слово речи: "посла" генитив, "весела" придев женског рода.
Прозодија у српском језику.
У српском језику, акценат је покретан, уз једно ограничење: акценат не може бити на последњем слогу вишесложних речи ово представља тешкоћу при преносу речи из неких језика, рецимо француског. Српски језик је трохејски по природи, наиме око 80 речи има нагласак на непарном слогу.
Акценатски систем.
Постоје четири врсте акцента који комбинују тонску природу акцента узлазни или силазни са дужином самогласника дуги или кратки.
Акценат се најчешће записује само у лингвистичким приручницима и речницима, мада је обележавање препоручљиво у случајевима када доприноси јасноћи текста. Пример: "ја сȁм сâм". Погрешна употреба акцента може да доведе до неспоразума у говорном језику.
Употреба акцената у српском језику показује јаке регионалне карактеристике. У Београду, подручју око Колубаре и северозападној Црној Гори акценти су неутрализовани, односно мање изражени у говору. У околини Ужица и Херцеговини акценти су јаче наглашени. У неким крајевима и неким језичким ситуацијама, изгубљена је разлика између кратких акцената узлазне и силазне интонације.
Осим самогласника, у извесним ситуацијама и сонант Р може бити наглашен рецимо: "прст". У прошлости, сонант Л је могао имати ову фунцију.
Неакцентовани самогласници такође могу бити кратки и дуги. Дуги се појављују само после главног акцента и у литератури означавају са -. Дуги неакцентовани самогласници су видљиви у облицима генитива множине: жèна/"жéнā", иако се то у писању обично не означава. Како се види из овог примера, тип акцента и дужина самогласника имају функционалну вредност означавају одређени падеж. У говорима Београда и Војводине неакцентоване дужине су готово сасвим нестале.
Историјски развој акценатског система у српском језику.
Пре 15. века српски језик је користио два акцента, кратки и дуги акценат силазне интонације. Стотињак година касније, акценат се померио за један слог ка почетку речи и постао узлазни. На пример: јунâк > ј`унāк. Стари, силазни, акценти су се задржали једино када су били на првом слогу. Дијалекти који су прошли ову трансформацију припадају групи новоштокавских дијалеката са центром у Источној Херцеговини. У наредним вековима народ са овог продручја је мигрирао ка Војној Крајини, Дубровнику, централној Србији и Војводини и тиме ширио своје говорно подручје.
Као резултат ове историјске акценатске промене, усталила су се правила акцента у српском језику:
Врсте речи.
У српском језику постоји десет врста речи. Од тих десет пет је променљивих, а пет непроменљивих.
У именске речи спадају: именице, заменице, придеви, бројеви. Именске речи имају следеће граматичке категорије: род, број и падеж. Глаголи се мењају кроз лица, бројеве и глаголске облике и промена глагола се назива конјугација.
Српски језик спада у групу флексионих језика, односно у њему се именице, заменице, придеви, па и глаголи мењају у зависности од ситуације. Српски језик је сачувао мноштво облика, слично латинском језику, по којима је веома тежак за учење. Ова карактеристика је одраз језичког конзервативизма.
Именичка промена деклинација је слична оној у руском језику, а знатно богатија од оне у бугарском, који је временом изгубио њен већи део. По промени глагола конјугација и богатству времена српски је комплекснији од руског, а сличнији бугарском језику. Наиме, бугарски и руски језик стоје на два екстрема језичке еволуције у словенској граматици, тако да је српски језик негде између њих.
Деклинација у српском језику.
Српски језик разликује седам падежа, који се усклађују са родом мушки, женски или средњи и бројем једнина, паукал и множина.
1 Приметите да изговор зависи од падежа
2 Већина именица добија наставак а, а неке не дом, камен
Конјугација у српском језику.
Глаголи се у српском језику мењају по времену, броју и глаголском начину. Поред тога у српском постоје, слично као у руском и другим словенским језицима, два различита глаголска вида: свршени и несвршени.
Овде је дат кратак преглед глаголске промене у српском језику.
У српском језику постоји осам различитих времена. Ово богатство није тако приметно у говорном, колико у писаном језику. Неки облици времена су застарели, тако да се знање о правилним облицима стиче само образовањем, на пример имперфекат који се искључиво среће у старој литератури. Друга времена су нестала из осталих словенских језика, попут аориста, који се у српском и даље користи али чешће код деце и младих.
Облици времена од глагола "пећи" у првом лицу једнине су:
аорист, "ја пекох", имперфекат "ја пецијах", перфект "ја сам пекао/пекла" као и "пекао/пекла сам", плусквамперфекат "ја сам био пекао" као и "био сам пекао",
футур "ја ћу пећи" као и "пећи ћу" или код глагола који се завршавају на -ти: "ја ћу радити" и "радићу",
презент кондиционала "ја бих пекао" као и "пекао бих", и перфект кондиционала "ја бих био пекао" као и "био бих пекао".
Овде треба приметити да је "пећи" несвршени глагол. Свршени облик овог глагола је "испећи". У овом случају се каже: "ја испечем" уместо "ја печем", слично томе "ја сам испекао".
Наведени облици могу бити у активу, како су већ претходно приказани, или у пасиву. Облици пасива се граде од прошлог глаголског прилога и облика помоћног глагола "бити/бивати". Тако би од "пећи", прошли глаголски прилог био: "печен м, печена ж, печено с.".
Промена бројева.
Код бројева између 2 и 4, не користи се облик плурала, већ облик паукала. Сви бројеви већи од 4 користе облик плурала комбинованог са генитивом. Облик паукала се задржао из времена када је српски језик још имао облик дуала који данас још постоји у словеначком језику.
Правило 1 важи и за бројеве 21 31, 41, …, а правило 2 за 22–24 32–34, 42–44, ….
Бројеви се мењају по родовима на следећи начин:
"два, двије/две, два" слично као у латинском: --
"четири" у свим облицима једнако номинативу.
"један" се увек мења паралелно са именицом, "два" понекад, а "три" и "четири" ретко. Тако се каже "једнога мушкарца", "једној жени", "двају жена", ретко "трома мушкарцима" или "четирма женама". Од "пет", бројеви се не мењају деклинирају.
Синтакса.
Флексиони карактер српског језика отвара могућност за употребу слободног реда речи у реченицама. Елементи реченице се слажу по својим суфиксима и тако организују реченицу без обзира на њихов редослед. Најчешћи ред речи је по шаблону: "субјекат-предикат-објекат СПО.
Сасвим су могуће и ове конструкције, од којих свака даје посебну нијансу у значењу:
Фудбал.
Фудбал је колективни спорт који се игра између две екипе, састављене од по једанаест играча. Фудбал је тренутно најпопуларнији спорт на свету. Игра се у преко 200 земаља. Могу га играти људи свих годишта и оба пола. Често се о фудбалу говори као Најважнијој споредној ствари на свету. Игра се фудбалском лоптом на правоугаоном игралишту с травнатом или вештачком подлогом. Голови су смештени један насупрот другом на крају уже стране игралишта. Циљ игре је убацити лопту у противнички гол било којим делом тела осим руком. Једино голман може у ограниченом простору, такозваном "шеснаестерцу", играти руком. Победник утакмице је екипа која на крају утакмице постигне више голова погодака.
Савремена фудбалска игра развила се у Енглеској после стварања првог фудбалског савеза 1863. године. Прва правила датирају из исте године, а са мањим променама одржала су се и до данас. Највише фудбалско тело је ФИФА "--". ФИФА организује Светско првенство у фудбалу, најпрестижније спортско такмичење уопште.
Природа фудбалске игре.
Голман се бацио у покушају заустављања лопте да уђе у гол.
Фудбал се игра по прописима који се називају правила фудбалске игре. Сви учесници, 22 играча, чине све сагласно с правилима игре да задрже лопту у поседу своје екипе и да је спроведу у противнички гол. Екипа која постигне више погодака на крају утакмице је победник, а ако обе екипе имају једнак број постигнутих погодака, или ниједна екипа не постигне погодак, утакмица је нерешена реми.
Основно је правило да ниједан играч осим голмана не сме намерно да додирне лопту дланом или било којим делом руке, осим раменом. Међутим, играчи морају извести аут управо руком, боље речено са обе руке, јер извођење аута једном руком значи аутоматску доделу лопте противничкој екипи. Иако се играчи највише користе ногом, допуштено је играње било којим делом тела осим руке.
Играчи покушавају да се приближе противничком голу с лоптом на разне начине: индивидуалном контролом попут дриблинга, додавањем лопте саиграчу или ударцем према голу што противнички голман треба да одбрани. Противничка екипа настоји да освоји лопту пресецањем додавања или уклизавањем према противнику који има лопту. Уклизавање је ограничено; ако дође до контакта између играча који уклизава и оног који има лопту, досуђује се прекршај, а лопта се даје екипи чији је играч водио лопту.
Фудбал је динамична спортска игра. Лопта је у игри све време осим када судија заустави игру због њеног изласка изван граница игралишта или неког прекшаја у терену. Након заустављања, игра се наставља према правилима.
У професионалним лигама, на утакмици је најчешћи резултат од највише 3 гола. На пример, у Премијер лиги у сезони 2005/06, просек голова по утакмици био је 2,48.
Голови се постижу из игре и из казнених удараца. Казнени ударци су "пенали" ако је прекржај начињен у обележеном казненом простору, удањеном 16 -- од гола. Прекршаји, ван тога простора, се санкционишу са слободним ударцима.
Кроз развој фудбалске игре је посебно унапређена вештина извођења слободних удараца. Та је вештина постала један од најатрактивнијих детаља савременог фудбала. "Мајстори" извођења слободних удараца су посебно популарни у свету фудбала.
Српски фудбал је имао неколико таквих врсних зналаца, а најпознатији су Бора Костић и Синиша Михајловић. Бора Костић је успео из слободног ударца, из велике удаљености, савладати чувеног совјетског голмана Лава Јашина, који се сматра да је један од најбољих голмана света свих времена.
Ово умеће се стиче дуготрајним вежбањем, а заснива се на законима аеродинамике, на теореми Жуковског.
Ударцем лопте сногом се преноси на исту "импулс силе". Ако правац "импулса силе" пролази кроз тежиште лопте иста се креће праволиниски, без ротације, случај а на слици. Међутим, ако је на краку од тежишта, лопта добија ротацију с одређеном угаоном брзином ω, случај б. Обимна брзина --ω се сабира сједне стране а здруге стране одузима од брзине кретања лопте, посматрано у равни ротације. На страни сабирања локалних брзина је притисак ваздуха мањи а на страни одузимања је већи. Резултат те разлике локалних притисака је сила узгона, која се сабира с инпулсом силе у резултујићу. Та резултујућа сила делује на лопту и уравнотежује отпор ваздуха при њеном кретању. Пошто је сила узгона увек нормална на тангенту правца кретања и вектор узгона ротира око своје нападне тачке, те се лопта креће по параболичној путањи. Параболична патања је у истој равни као и ротација лопте. По тој законитости лопта, код "мајсторски" изведеног слободног ударца, може заобићи живи зид а и испред голмана да нагло почиње да губи висину. Често се с таквим ударцима постижу голови и из корнера.
Фудбалска утакмица се не може играти без голмана и капитена. У правилима фудбала, само голман има одређену улогу. Сви остали играчи могу играти на било којем месту на терену. У модерном фудбалу, постоје, осим голмана, још три основне позиције:
Ове се позиције даље "разрађују". Та се разрада најчешће огледа у постављању играча на одређену страну, на пример: постоје централни средњи бекови, те леви и десни везни играчи. Иако играчи играју на унапред одређеној позицији, они могу без проблема прећи на неку другу позицију. Одређивање позиције на којој ће играчи играти зове се фудбалска формација. Формација уједно дефинише и тактику, а одређује је тренер.
Историја и развој.
Игре које су се темељиле на шутирању лопте одигравале су се у многим земљама током историје. Најстарија игра о којој постоје документи је цују, која се помиње током војних вежби за време династије Чин у Кини 255.-206. пре нове ере. Остале прадавне игре биле су кемари у Јапану и харпастум у Старом Риму.
Правила фудбалске игре су донета средином 19. века да би коначно ујединила све врсте фудбала које су се играле по разним школама широм Велике Британије. Прва су правила измишљена у Кембриџу 1848, али нису била усвојена. Током 50-их година 19. века бројни клубови у државама с енглеским као матерњим језиком играли су фудбал који се разликовао од једног до другог места. Неки су клубови доносили сопствена правила, а најпознатија су била Шефилдска фудбалска правила из 1867. Такође, 1862, Џон Чарлс Тринг изнео је своју врсту правила која су имала утицаја у стварању првих фиксних правила.
Сва ова правила су имала позитивну последицу; стварање првог фудбалског савеза, дана 26. октобра 1863.. Прво окупљање савеза било је у -- у улици -- у Лондону.
У --, током пет сусрета између октобра и децембра, донета су службена правила која су, с мањим изменама, на снази и данас. На завршном састанку, клуб -- повукао се из савеза због избацивања два правила; прво, у којем је писало да је допуштено играти руком било где на терену и друго, у којем је дозвољено ударање по ногама.
Данас, правила доноси ИФАБ --. Ово је тело основано 1886. после састанка у Манчестеру. На том су састанку су учествовали, осим енглеског, и шкотски, велшки и ирски фудбалски савез.
Најстарије фудбалско такмичење је енглески ФА куп, први пут одржан 1872. Енглеска је такође дом најстарије лиге, основане 1888. од стране Астон Виле. Оригинални систем такмичења окупљао је 12 екипа из средње и северне Енглеске.
ФИФА је основана 1904. у Паризу, обећавши да ће поштовати и покушати да унапреди фудбалска правила. Повећана популарност фудбала на међународном нивоу довела је да ИФАБ прими ФИФА-у под своје окриље 1913. године. У данашње време, ИФАБ се састоји од четири члана из ФИФА-е, као и од једног представника из сваког од четири британска савеза.
Данас, фудбал свој статус најпопуларнијег спорта на свету дугује једноставним правилима и минималној опреми. Фудбал се данас игра на професионалном нивоу у више од двеста земаља света, а занимљиво је напоменути да је, према ФИФА-и, већи број аматера него професионалаца. Такођер, ФИФА је 2001. објавила да преко 250 милиона људи игра фудбал редовно за неки професионални или аматерски клуб.
У великом делу света, фудбал због чињенице да је екипни спорт, зближава људе и побољшава односе између места, градова, па чак и држава. Америчка ТВ-станица ЕСПН тврди да је пласман Обале Слоноваче на Светском првенству 2006. прекинуо грађански рат у тој афричкој земљи. Но, насупрот томе, добро је познат случај фудбалског рата између Хондураса и Салвадора, као и немили догађај на Максимиру 1990, на утакмици између Динама и Црвене звезде.
Историјски развој правила фудбалске игре.
Када је у Енглеској око 1650. године укинута забрана игре лоптом уведене краљевским декретом 1314. године игра се брзо ширила по школама. Неких одређених правила није било, осим што се није смело играти рукама.
Играчи по школама су се поделили у два табора:
Године 1855. у Шефилду и Кембриџу основани су први енглески фудбалски клубови. Повећањем броја клубова настала је потреба за организованом игром. Присталице -- прихватиле су 1863. правила која је за ову игру направио -- 1862 ректор школе у -- и исте године у Лондону основали први фудбалски савез -- који је прописао 13 првила за игру. Тек од те године може се говорити о фудбалској игри у данашњем смислу.
Од тада па до 1929. правила су се усавршавала и проширивала новим одредбама.
Допуне правила извршена су овим редом:
Од тада па до данас увођене су незнатне измене основних правила.
О правилима.
Постоји 17 фудбалских правила. Сва су правила створена за сваки ниво фудбала, иако су очигледне промене код јуниора, сениора или жена. Правила, када је потребно, постају флексибилна. Тако безбројне одлуке ИФАБ-а помажу у бољој регулацији фудбалске игре.
Фудбалска правила, још позната и као фудбалски закони, помажу у одигравању фудбалских утакмица. Свако ново правило и измену постојећих мора да потвдрди ИФАБ.
Играчи, опрема и судије.
Свака екипа се састоји од највише 11 играча не рачунајући замене или резерве, од којих један мора бити голман. Правила такмичења одређују минималан број играча који је потребан за стварање екипе, што је најчешће седам. Голман се може користити руком или дланом те се кретати с лоптом у рукама, али само унутар шеснаестерца испред свог гола, не противничког. Иако остале играче распоређује тренер, нема никаквог ограничења што се тиче њихових позиција и кретања.
Основна опрема која је потребна за наступ укључује мајицу, шорц, чарапе штуцне, копачке и адекватне штитнике за потколеницу. Не смеју носити ништа што је опасно за противничког играча или тог самог играча; никакав накит, па чак ни венчани прстен. Само судија сме, то јест треба да носи сат. Голмани морају да имају другачију опрему од саиграча, противничких играча и судија.
Више играча може бити замењено током утакмице. Максималан број замена током међународне тачмичарске утакмице или лигашке утакмице је три, иако број замена може варирати у неким другим лигама или пријатељским утакмицама. Најчешћи су разлози за замену повреда, умор, слаба игра и тактичка промена. Према прописима ФИФА-е, замењен играч не сме више ући у игру за време те утакмице.
Утакмицу суди главни судија, који има пуна овлашћења да спроводи сва фудбалска правила током утакмице за коју је изабран да суди 5. правило. Одлука главног судије је коначна. Главном судији помажу помоћне судије, а свуда би требало да буде и четврти судија, иако ФИФА то не захтева. Главна је улога четвртог судије помагање осталој тројици судија и ако је потребно и замени једног од њих, услед повреде на пример. Будући да у том случају нема четвртог судије, на Светском првенству 2006. види се да постоји и пети судија, који замењује четвртог.
Игралиште.
Због енглеског порекла фудбала и надмоћи британских савеза у раним данима ИФАБ-а, стандардне димензије фудбалског игралишта изражене су у јардима. Тако, на пример, једанаестерац није ударац упућен са једанаест метара, већ са дванаест јарди. Иако се данас све више прерачунава у метре, фудбалске нације с енглеског говорног подручја и даље користе јард као мерну јединицу.
Игралиште је у облику правоугаоника. За међународне утакмице, дужина не сме да прелази 90 до 100 метара, а ширина би требало да буде између 65 и 75 метара некада дужине од 90 до 110 метара и ширине од 45 до 90 метара, а данас тачно 105 -- са 68 -- - по прописима УЕФЕ.
Игралиште је омеђено 12 -- широким попречним и уздужним линијама, а подељено је средњом линијом линија центра на два једнака дела. Средина игралишта је обележена кругом полупречника 9,15 --. Ове дуже линије уздужне линије називају се аут-линије кад лопта оде преко те линије изводи се аут, а краће Попречне линије гол-линије на њима су постављени голови.
На оба краја игралишта у средини попречне линије налази се по један гол 7,32 -- дужине и 2,44 -- висине. Гол се састоји од две стативе повезане пречком, на којој је причвршћена мрежа. Стативе и пречка су округлог раније квадратног пресека односно пречника 12 --.
Голманов простор је правоугаоник. На 5,5 -- лево и десно од унутрашње страна стативе уцртане су две вертикалне 5,5 -- дуге линије, а њихове крајеве спаја линија која је паралелна са попречном страном игралишта.
Казнени простор је правоугаоник уцртан око голмановог простора. Његове две краће стране које улазе у терен игралишта, дуге су 16,5 --, а исто толико су удаљене и од унутрашње стране статива. Линија која спаја њихове крајеве паралелна је са попречном страном игралишта. У том простору је тачком обележено место са којег се изводи казнени ударац 11 -- од гола Са вањске стране правоугаоника, испред средине казненог простора је сегмент полупречника 9,15 -- чији је центар у тачки с којег се изводи казнени ударац.
Трајање утакмице и одређивање победника.
Стандардна утакмица за одрасле састоји се од два дела од 45 минута познатих као полувреме. Дакле, утакмица траје 90 минута. Обично је између два полувремена одмор од 15 минута.
Главни судија је једини службени мерилац времена на утакмици. Он доноси одлуку колика ће бити надокнада изгубљеног времена. Време се губи обављањем замена, пружања медицинске помоћи повређеном играчу, слављењем постигнутог гола. Главни судија ће показати четвртом судији колика је надокнада, а овај ће подигнути мали семафор који показује играчима и публици колико се минута надокнађује.
Утакмице у лиги могу завршити и нерешено, али у купу се мора добити победник. У тој фази такмичења нерешена утакмица после одиграних 90 минута решава се продужецима, а ако је и тада нерешено, онда се приступа извођењу једанаестераца. Голови постигнути у продужецима се у службеним статистикама рачунају као да су постигнути током регуларних 90 минута. Код једанаестераца, то је другачије. Они постигнути током продужетака рачунају се као и гол из игре током 90 минута, али они постигнути после 90 минута и продужетака се у службеним статистикама не рачунају.
Такмичења која се одржавају двокружно екипе играју једна против друге двапут; једном код куће, једном у гостима могу користити правило гола у гостима, ако две екипе имају једнак број бодова на крају такмичења. Ако је и број голова у гостима такође једнак, онда се може израчунати однос досуђених и искоришћених једанаестераца. Друга варијанта је одигравање нове, одлучујуће утакмице.
У касним 90-им годинама 20. века, ИФАБ је почео да експериментише с начинима који би омогућавали завршетак утакмице без извођења једанаестераца. То су били златни гол и сребрни гол. Златни гол значи тренутни завршетак утакмице и победу екипе која је постигла гол. Сребрни гол доноси победу екипи која има предност на крају продужетка. Правило златног гола уведено је на Европском првенству у Енглеској, а сребрни гол на Европском првенству 2004. у Португалу. Експерименти са златним и сребрним голом су прекинути, па се ИФАБ вратио традицији и одигравању продужетака до краја.
Лопта у игри и ван игре.
Робин ван Перси лево се спрема да изведе слободан ударац.
По правилима постоје два основна дела игре: "лопта у игри" и "лопта ван игре". Све време од почетног ударца па до краја полувремена, осим када лопта изађе ван граница игралишта или судија заустави игру, лопта је "у игри". Када лопта није у игри, она се враћа на један од осам следећих начина:
Прекршаји и казне.
Прекршај у фудбалу настаје када играч угрози супарничког играча на један од бројних начина: играњем руком, гурањем противника, рушењем противника фаул... За такве врсте прекршаја досуђује се слободан ударац или једанаестерац, у зависности од тога где је прекршај направљен. Остали прекршаји кажњавају се индиректом.
Судија може казнити играча, замену чак и ако замена није у игри, те особље физиотерапеута, тренера... жутим или црвеним картоном. Казнити се може било када, па чак и недуго после завршетка утакмице и то ако је играч направио прекршај који је кажњив према фудбалским правилима. Најчешћи разлог казне је неспортско понашање, које се кажњава сваки пут када се нарушава дух игре.
Судија може да одлучи да не досуди прекршај ако сматра да екипа над којом је прекршај направљен може да оствари предност из наставка акције. Судија, ако предност није остварена, односно ако екипа над којом је прекршај направљен није остварила неки значајан помак у акцији, може да врати игру и досуди прекршај који се изводи на месту где се прекршај догодио. Ако се ради о прекршају који захтева казну, а екипа над којом је прекршај направљен може да оствари предност, судија задржава право да казни играча након одласка лопте изван границе терена.
Офсајд.
Плаво означени нападач на левој страни дијаграма је у офсајду, јер је у тренутку упућивања лопте ближе гол-линији и од бека црвено означени и од лопте.
Играч је у офсајду ако је ближи супротној гол-линији и од лопте и од свих противничких играча, осим ако је у свом делу игралишта. Ако је играч у линији са супарником, офсајда нема. Тренутак у којем помоћни судија мора да одреди има ли офсајда је тренутак упућивања лопте према играчу. Ако у том тренутку офсајда није било, играч слободно може да крене ка гол-линији.
Ако је лопта упућена играчу који је у офсајду, а он очито показује да не намерава да игра лоптом или омета бека у добијању лопте назад, тада се офсајд не досуђује, а неки други играч слободно може да игра лоптом или додаје, под условом да није направио офсајд.
Право изворно правило је да нападач у тренутку упућивања лопте мора да има најмање два противничка играча ближе противничком голу, где је углавном један голман, а други одбрамбени играч. Ретка је ситуација да голман истрчи и интервенише, а противник одмах врати лопту ка голу где се налазе нападач и одбрамбени играч. Тада је офсајд, али се дешава да играчи то не знају, па долази до протеста код судија и додељивања картона.
Извршна тела.
Највише и најутицајније фудбалско тело је ФИФА. Осим фудбала који је најпознатији, ФИФА је такође надлежна за развој футсала и фудбала на песку. Седиште ФИФА-е је у Цириху, у Швајцарској.
Постоји шест регионалних конфедерација које су у савезу са ФИФА-ом:
Неки фудбалски савези мењају понеке фудбалске прописе. Међутим, када се одржава службено такмичење, сва правила ФИФА-е и припадајуће конфедерације морају да се прихвате. ФИФА као сама не доноси правила, већ је за то надлежан ИФАБ, као што је већ објашњено.
Највећа међународна такмичења.
Највеће међународно такмичење организује ФИФА, а то је Светско првенство у фудбалу. Ово такмичење се одржава сваке четири године. Више од 190 националних фудбалских репрезентација учествује у квалификацијама под надзором припадајућих конфедерација за место у завршном турниру. На завршном турниру налазе се 32 екипе број екипа је 1998. године повећан са 24 на 32 које се такмиче током приближно месец дана. Наредно светско првенство одржаће се 2010. у Јужној Африци.
Фудбал је такође заступљен на Олимпијским играма од 1900, са изузетком игара у Лос Анђелесу 1932. Пре настанка светског првенства у фудбалу, Олимпијске игре су имале статус највећег међународног такмичења у фудбалу. Прво је олимпијски фудбалски турнир био предвиђен искључиво за аматере, али од ОИ у Лос Анђелесу наступ је допуштен и професионалцима уз бројна ограничења која онемогућују слање најјачих фудбалских репрезентација на ОИ. Тренутно, фудбал на ОИ игра се на нивоу У-23, али од ОИ у Пекингу 2008. са тим се престало. Тако данас сви могу да шаљу најбоље националне играче на Олимпијске игре. Код жена и женског фудбала на ОИ, ствари су потпуно другачије. Од Олимпијских игара 1996. у Атланти и жене играју фудбал и то са свим професионалним играчицама без старосних ограничења. Зато је титула олимпијских фудбалских победница од једнаке вредности као и Светско првенство у фудбалу за жене.
Након СП-а, најважнија међународна фудбалска такмичења су континентална првенства која организују континенталне конфедерације и окупљају најбоље фудбалске екипе са појединог континента које на главни турнир улазе кроз ситем квалификација. Ти турнири по континентима и надлежне конфедерације су:
Осим тога постоје и клупска такмичења по континентима која су такође врло популарна и квалитетом не заостају за националним континенталним такмичењима. Најпознатија клупска такмичења су Лига шампиона у Европи, као и Куп Либертадорес у Јужној Америци. Победници ових купова, као и купова осталих континената играју у такмичењу званом Светско клупско првенство.
Такмичења на државном нивоу.
Фудбалскии савез сваке поједине државе је надлежно тело за стварање лигашког такмичења, која се уобичајено деле у неколико лига дивизија. У лигама овакве врсте екипе добијају бодове зависно од резултата.
Екипе су постављене на табелу према резултатима које постижу, почевши од најбоље, а завршно са најлошијом екипом.
Најчешће, екипе се током једне сезоне сусрећу двапут, једном на свом терену и једном у гостима. На крају сезоне екипа са највише освојених бодова проглашава се прваком, а једна до четири најлошије екипе испадају у нижи ранг такмичења, а замењује их исти број најбољих екипа из нижег ранга.
Понекад лига редослед није коначан; након лигашког дела такмичења, играју се доигравања за првака, пласман у вишу лигу или за одређени пласман, као и разигравања за опстанак у постојећем такмичењу.
Одређени број најбољих екипа у највишем рангу такмичења стиче право играња у међународним клупским такмичењима идуће сезоне. Главни примери оваквог концепта такмичења налазе се у Јужној Америци, у систему "Апертура" и "Клаусура". Преведено, ради се о првом отварајућем и другом затварајућем делу такмичења.
У додатку лигама, већина фудбалских савеза додаје и куп такмичење током сезоне. Купови су најчешће организовани по куп систему. То значи да победник једне утакмице пролази у следећи круг такмичења, а губитник више не учествује у такмичењу, односно испада из такмичења.
У великом броју земаља се организује и тзв. Суперкуп, у коме се у једној утакмици састају државни шампион победник првенства и победник купа, што најчешће има само ревијални значај без утицаја на пласман на међународна такмичења. Уколико је неки клуб освојио такозвану дуплу круну победник и првенства и купа, Суперкуп се не организује.
Веома често, нарочито од почетка 90-их, у појединим земљама, организује се и тзв. лига-куп, такмичење, у коме се клубови неколико кола такмиче по лигашком систему, најчешће по групама, након чега најбоље пласирани тимови учествују у елиминационој завршници куп систем.
Википедија на српском језику.
Википедија на српском језику је српска верзија Википедије, слободне енциклопедије, која је настала 16. фебруара 2003. године. Ова верзија Википедије има чланака. Српска википедија је по броју чланака највећа јужнословенска википедија, а на листи википедија тренутно заузима 31. место.
Историја.
Изглед главне стране 18. децембра 2005.
Википедија на српском језику је настала 16. фебруара 2003. заједно са Википедијом на хрватском језику. Пре тога је постојала заједничка Википедија на српскохрватском језику.
22. априла 2003. са енглеског језика ју је само главну страну већином превео анонимни корисник са ИП адресом 80.131.158.32, могуће из Фрајбурга у Немачкој, а 24. маја Никола Смоленски је довршио превод.
Филип Брчић је 26. 2003. у 02:31 направио први чланак.
Током септембра Никола је сређивао главну страну и постављао основни ниво чланака, а у октобарском Свету компјутера изашао је његов чланак о викијима и Википедији после чега су корисници почели да пристижу, што анонимни, што пријављени. У октобру је Никола превео и кориснички интерфејс на српски језик.
Чланци су на почетку били писани само ћирилицом. Од 3. марта 2006. је уведен софтвер који је пресловљавао текст са ћирилице на на латиницу и обрнуто, па је и латинично писмо постало равноправно.
Варијанте.
У српском језику постоје 4 варијанте које имају једнака права. Српски језик користи два алфабета, ћирилицу и латиницу, као и два дијалекта, екавицу и ијекавицу. Комбинацијом дијалеката и алфабета добијају се 4 варијанте ћирилица-екавица, ћирилица-ијекавица, латиница-екавица и латиница-ијекавица.
Када је википедија на српском језику основана, користила је ћирилично писмо и оба дијалекта. Пошто се оба писма подједнако користе, чињени су покушаји за паралелно коришћење и ћирилице и латинице. Први покушај је био прављење бота који би вршио динамичку транслитерацију сваког чланка. Направљено је око 1.000 дуплих чланака, али је акција обустављена због техничких проблема и чланци су побрисани. Заједница је одлучила да је модел Википедије на кинеском језику бољи. После неколико месеци, софтвер је завршен и сада сваки корисник има могућност да мења варијанте користећи картице које се налазе на врху сваког чланка. Википедија на српском језику користи и специјалне ознаке тагове, --, за речи које не треба да мењају писмо имена на другим језицима, цитати, итд..
Транслитерација из ћирилице у латиницу функционише, док је екавско-ијекавска варијанта много сложенија и њена имплементација још увек није завршена.
Садржај.
Википедија на српском језику тренутно има чланака. Ова википедија дозвољава принцип поштене употребе слика.
Због сличности српскохрватских језика, једна од одлика ових википедија је копирање и прилагођавање чланака са једне верзије википедије на другу.
Студенти неколико факултета Факултета физичке хемије, Математичког факултета и Филозофског факултета из Београда и Електротехничког факултета из Подгорице су своје семинарске радове радили на Википедији.
Аутоматски унети чланци.
Када је 2006. године аутоматски уз помоћ бота корисника Милоша Ранчића унето око 10.000 чланака о француским општинама, јавио се проблем у заједници због неслагања великог броја чланова са тим процесом. Проблем је у томе што је већина наслова чланака на француском језику, а њихов превод иде доста споро. Полако се, напором неких корисника који знају правила транскрипције са француског језика, ови чланци пресловљавају на српска имена.
10. октобра 2006. путем бота корисника Николе Смоленског унето је 1570 чланака из Речника социјалног рада за који је његов аутор Иван Видановић дао дозволу да се објави на Википедији под -- лиценцом.
Током септембра и октобра 2007. унети су подаци о више од 4300 насељених места у Србији и 1250 у Црној Гори путем бота корисника Филипа Маљковића, према подацима Републичких завода за статистику из Београда и Подгорице. Чланци о већ постојећим насељима око 1600 у Србији и око 80 у Црној Гори су проширивани подацима из аутоматски генересаних чланака.
Заједница.
Од 15. фебруара 2005. године чланови Српске вики-заједнице имају редовне састанке у Београду једном недељно. Састанци су се у почетку одржавали по ресторанима и парковима, а тренутно се одржавају у Дому омладине који Википедији на српском језику даје бесплатно простор. Локални огранак Викимедије за Србију и Црну Гору је основан 3. децембра 2005. године. Овај огранак Викимедије је пети по реду у свету. Након раздруживања Србије и Црне Горе, огранак је променио име у Викимедија Србије.
Београд.
Београд је главни и највећи град Србије. Један је од најстаријих градова у Европи. Прва насеља на територији Београда датирају из праисторијске Винче 4.800 година пре нове ере. Сам Београд су основали Келти у 3. веку пре н. е, пре него што је постао римско насеље Сингидунум. Словенско име Белиград први пут је забележено у 878. године. Београд је главни град Србије од 1403. године и био је престоница разних јужнословенских држава од 1918. па до 2003, као и Србије и Црне Горе од 2003. до 2006.
Град лежи на ушћу Саве у Дунав у централном делу Србије, где се Панонска низија спаја са Балканским полуострвом. Број становника у Београду према попису становништва из 2002 је износио 1.576.124. Највећи је град на територији бивше Југославије и по броју становника четврти у југоисточној Европи после Истанбула, Атине и Букурешта.
Град Београд има статус посебне територијалне јединице у Србији са својом локалном самоуправом. Његова територија је подељена на 17 градских општина, од којих свака има своје локалне органе власти. Београд заузима преко 3,6 територије Републике Србије, а у њему живи 21 укупног броја грађана дела Србије на коме је извршен попис 2002. године без података за Косово и Метохију. Београд је такође економски центар Србије и средиште српске културе, образовања и науке.
Географија.
Београд се налази на 116,75 метара надморске висине, и то на координатама 44°49'14" северно 20°27'44" источно. Историјско језгро Београда данашња Београдска тврђава налази се на десној обали Саве. У саставу Београда су Нови Београд и Земун који су на левој обали реке Саве, па тиме и у Средњој Европи. Град лежи на ушћу двеју река, Дунава и Саве. Урбана површина града износи 359,92 квадратних километара. Београд се налази на раскрсници западне и источне европске културе.
Клима.
Београд има умерену континенталну климу. Просечна годишња температура је 11,7 °--, док је најтоплији месец јул, са просечном температуром од 22,1°--. Ипак, Београд у просеку има око 31 дан у години са температуром преко 30°--, а температура прелази 25°-- чак 95 дана у години. Просечна годишња количина падавина је око 700 милиметара. Годишње, Београд има око 2.096 сунчаних сати, са јулом и августом као најсунчанијим, и децембром и јануаром као најмрачнијим данима, са тек 2—2,3 сунчана сата дневно.
Историја.
У строгом центру Београда, испод данашње палате Албанија, пронађени су, током њене градње, 1938.године скелети неандерталца који је погинуо у броби са мамутом чији је скелет нађен у близини, што говори о насељености простора данашњег Београда још у праисторијско доба. Касније се на простору Балкана, пре око 7.000 година, развила Винчанска култура, па се њени остаци могу пронаћи и у околини Београда код истоименог насеља, по коме је цела култура добила име. Насељен у трећем веку п. н. е. од стране Келта, тај простор убрзо прелази у руке Римљана и постаје насеобина Сингидунум. За владавине цара Диоклецијана, током прогона хришћана, у Сингидунуму се помињу први хришћански мученици. Једни од најстаријих по имену познатих хришћанских страдалника у овом граду су Ермил и Стратоник. Поделом римског царства остаје под контролом Византије.
Средњи век.
Сингидунум су освајали многи освајачи, попут Хуна, Сармата, Острогота и Авара — пре доласка Словена око 630. године нове ере. Први записи о словенском имену "Београд" датирају из 878. године, за време владавине Првог бугарског царства. Град је остао предмет размирица између Византије, Мађарске и Бугарске наредна четири века.
Град коначно прелази под власт Срба као део Срема 1284. године. Први српски краљ који је владао Београдом био је Стефан Драгутин 1276—1282, владар Краљевине Срема, ког је добио на поклон од свог таста, мађарског краља Ладислава. Након великих губитака у Косовском боју 1389. године, Српско царство почиње да се распада и његови јужни делови великом брзином прелазе у руке Турака Османлија. Ипак, север је дуго одолевао. Српски деспот Стефан Лазаревић добио је Београд од угарског и римског краља Жигмунда Луксембуршког, након што је постао његов вазал. Године 1403. Стефан Лазаревић је прогласио Београд својом престоницом. У наредном периоду, Београд је доживео велики успон. Поновно су утврђене старе зидине града, заједно са замцима, а цркве и тврђаве обновљене, што је помогло да град одолева навалама Турака чак 70 година.
У ово време, Београд је постао уточиште многим балканским народима који су бежали од власти Османлија. Верује се да је број становника у ово време достизао и 40.000—50.000. Током владавине Ђурађа Бранковића, већи део деспотства доспева под турску власт, међутим, Београд долази под заштиту мађарских краљева. Турци су желели да покоре Београд јер им је представљао препреку у даљем напредовању ка централној Европи. Напали су 1456. када се одиграла чувена Опсада Београда где је хришћанска војска под вођством Сибињанин Јанка успешно одбранила град од турског напада.
Отоманско царство.
Војска под вођством Сулејмана Величанственог, 28. августа 1521. је освојила Београд од Мађара, што је означило пад града под Отоманско царство. Турци Османлије након тога насељавају срушен и спаљен град, постепено га претварајући у китњасти оријентални град, чија је панорама са многобројним мунарама издалека одушевљавала многе европске путнике тог доба. Око 1571. године у Београду је било 27 насеља махала. Град је 1594. захватила велика српска побуна Банатска побуна коју су Турци успели да угуше, спаљене су многе цркве, реликвије и мошти Светог Саве на Врачару. Управо звог тога је ово место одабрано за градњу Храма Светог Саве.
Следећих деценија град је био миран, а био је и важно седиште округа Смедеревског санџака, познатог и као Београдски пашалук, повезан са Истанбулом Цариградским друмом. Привукао је многе трговце и становнике — Турке, Јермене, Грке Роме и остале. Према османлијском путописцу Евлији Челебији, који је боравио у Београду 1660. године, Београд је тада имао око 98.000 становника, од којих 21.000 нису били Муслимани. Постао је више од обичног града, са исламском архитектуром, јавним купатилима и многим новим џамијама. Београд је већ концем 16. столећа, по својој лепоти и величини, у многоме надмашивао Будим, Софију, Сарајево, Скопље и многе друге градове европског дела Отоманског царства. Како сазнајемо из Путописа Евлије Челебије, у време када је он боравио у Београду 1660. године, у граду је било чак седамнаест дервишких текија у којима су се изучавала дела великих суфијских мислилаца. Претпоставља се да је био заступљен велики број дервишких братстава, укључујући бајрамије, меламије, бекташије, халветије, гулшеније, кадирије, хиндије, мевлевије, накшибендије, рифаије, садије, сунбулије, шабаније, шазилије и ушакије. Исти Путопис нам преноси да су у Беграду, у време Отоманског царства, постојале 273 исламске богомоље, џамије и месџиди. Највећом и најлепшом сматрана је Батал џамија, коју су путописци упоређивали са Аја Софијом. Налазила се на месту данашње Савезне скупштине, а поред ње је било гробље на коме су сахрањивани виђенији Турци.
Београд је три пута од Турака освајала Аустрија 1688—1690, 1717—1739, 1789—1791, а Османлије су га поново заузимале, уз велика разарања. Београд постаје Дарол-џихад – Место ратова, како су га Османлије тада називале. Током овог периода, град су захватиле две велике сеобе Срба, у којима су се стотине хиљада Срба, предвођених патријарсима, повлачили заједно са Аустријанцима у Хабзбуршко царство 1690. и 1737—39, где су се населили у данашњој Војводини и Славонији.
Након турског пораза под Бечом, септембра 1688. године, Аустријанци су заузели Београд. Приликом првог аустријског освајања 1688-1690 многе џамије су порушене, а оне које су преостале, претворене су у хришћанске цркве. Након тога, за време поновне кратке османлијске владавине 1690-1717. многе џамије су обновљене, а неке су из темеља изграђене. Када је војска Аустријског царства у чијем су саставу били војници разних народности: Немци, Французи, Италијани, Швајцарци, Португалци, Шпанци, Мађари и други, под заповедништвом надвојводе Евгенија Савојског по други пут освојила Београд 1717-1739 порушили су минарете џамија београдске тврђаве, како би панорама града изгледала више европска. Многе џамије су претворене у цркве разних хришћанских редова који су дошли заједно са војском и досељеницима: тринитарци, фрањевци, језуити, минорити и Јермени католици. Остале сачуване џамије су употребљене за војне магазине, трговине и настамбе. Тада у Београду није остало муслиманског становништва, јер су се повукли усред најезде. После победе над аустијском војском 1739. године код Гроцке, Османлије су поново загосподариле Београдом, и њиме владале наредних 50 година 1739-1789. године. За то време су поправили многе оштећене џамије и повратили у првобитно стање многе претворене у цркве. Према неким савременицима, у Београду је 1780-тих година било 50-ак џамија. У току великих борби за Београд 1739. године, страдало је око 30 џамија. У плану Београда, којег је израдио аустријски потпоручник Бруш 1789. године, уцртано је 15-ак џамија. Тај се број џамија углавном одржао до Првог српског устанка.
У Првом српском устанку током борби за ослобођење Београда 1806. године, многе џамије су страдале, а оне преостале биле су претворене у бакалнице, у неким су држане свиње, једна је била претворена у православну цркву, а неке су одређене турским женама за становање. Устаници су држали град од 8. јануара 1806. до 1813, када су га поново заузеле Османлије. Повратком Османлија долази до обнављања неких оштећених џамија. Српске власти су 1836. године пописале џамије у Београду, и у том списку се налазило 16 џамија. Исељењем "турског" живља из Београда 1867. године међу којима је велики број био словенског порекла започео је крај београдских џамија. Како наводи Феликс Каниц где кад би ноћу случајно експлодирале мине рушећи џамије које су ометале регулацију. Данас је једина преостала Бајракли џамија на Дорћолу.
Краљевина Србија.
Од 1817. био је престоница Кнежевине Србије сем у периоду од 1818—1841, када је Крагујевац био главни град. Престоницу из Крагујевца у Београд је преместио Кнез Михајло Обреновић. Кад је Србија стекла потпуну независност 1878. и постала Краљевина Србија, Београд је опет постао кључни град на Балкану који се веома брзо развијао. Међутим, упркос изградњи железничке пруге до Ниша, укупни услови у Србији били су као и у осталим претежно пољопривредним земљама, а Београд је 1900. имао само 69.100 становника. Убрзо, 1905. број становника се повећава на преко 80.000, а на почетку Првог светског рата 1914. и до 100.000, не рачунајући Земун који је тада припадао Аустругарској.
Након Првог светског рата и окупације од стране Аустро-Угарске и немачких трупа, Београд је доживео брз развој и значајну модернизацију као престоница нове Краљевине Југославије. Мало је позната чињеница да је Београд тада имао један од првих будистичких храмова у Европи. Током двадесетих и тридесетих година 20. века, број становника се попео на 239.000 до 1931. заједно са западним предграђем Земуном, који је раније био у Аустроугарској. До 1940, број становника је био око 320.000, прираштај становништва између 1921. и 1948. је износио приближно 4,08  годишње.
Други светски рат.
Југославија је 25. марта 1941. потписала Тројни пакт и придружила се Силама осовине. Због овога је 27. марта уследио масовни протест у Београду и државни удар. Град је 6. и 7. априла тешко бомбардовао Луфтвафе и убио на хиљаде људи. Југославију су напале немачке, италијанске, мађарске и бугарске снаге, уз помоћ Албанаца и Хрвата. Након капитулације Краљевине Југославије, сремска предграђа Београда су ушла у састав Независне Државе Хрватске, нацистичке марионетске државе.
Град су бомбардовали и савезници 16. и 17. априла 1944. године. Оба бомбардовања су била на православни Ускрс.
Борбе за ослобођење града су почеле 13. и 14. октобра, а град је коначно ослобођен 20. октобра 1944. Ослободили су га заједничким снагама партизани и Црвена армија. Губици партизана су били око 1.000 бораца, а Црвене армије око 2000.
СФР Југославија.
У послератном периоду Београд се развијао као главни град нове Југославије и убрзо израстао у велики индустријски центар.
Године 1951 је почела изградња Новог Београда са друге стране реке Саве, где су се до тада налазиле само мочваре и трска. Град су, бар у почетку, градиле добровољне омладинске радне бригаде.
Године 1961, поводом мучког убиства Патриса Лумумбе јануар 1961, у Београду су одржане жестоке демонстрације, са више повређених. Том приликом је извршен и упад у Белгијску амбасаду.
Прва конференција несврстаних одржана је у Београду 1961. године.
Београд је био и поприште великих студентских демонстрација 1968.
Марта 1972. Београд је био центар последње епидемије великих богиња у Европи. Епидемија, која је укључивала присилне карантине и масовне вакцинације, била је окончана крајем маја.
У мају 1980. умро је и доживотни председник СФРЈ, Јосип Броз Тито. Поред готово свих водећих светких државника, сахрани је присуствовало и око 700.000 грађана.
Скорашња историја.
Дана 9. марта 1991. у Београду су одржане велике демонстрације, предвођене Вуком Драшковићем, против режима Слободана Милошевића. Том приликом су погинуле две особе, седамнаестогодишњи средњошколац Бранивоје Милиновић, и полицајац Недељко Косовић, 203 људи је повређено, а 108 ухапшено. Према разним медијским изворима, на улицама тог дана је било између 100.000 и 150.000 људи. Касније у току дана, на улице су изведени тенкови у циљу успостављања мира.
Након непризнавања резултата локалних избора 1996, опозиција је у Београду организовала свакодневне грађанске и студентске протесте против Милошевићеве владавине, у периоду између новембра 1996. и фебруара 1997. После попуштања режима и признавања резултата избора Зоран Ђинђић постаје градоначелник Београда.
НАТО бомбардовање 1999. проузроковало је значајну штету градској инфраструктури. Међу погођеним објектима биле су и зграде неколико министарстава, зграда РТС у којој је погинуло 16 запослених, неколико болница, хотел Југославија, некадашња зграда Централног комитета, телевизијски торањ на Авали, као и кинеска амбасада на Новом Београду.
Након избора 24. септембра 2000. године, Београд је постао поприште масовних демонстрација са 800.000 по полицијским проценама, а по другим изворима и до 1.000.000 учесника, које су довеле до коначног пада Милошевића са власти.
Локална самоуправа.
Зграда Скупштине града, позната и као Стари двор
Београд има статус посебне територијалне јединице у Републици Србији, са својим посебним органима локалне самопураве.
Скупштина града.
Скупштина града Београда је представнички орган који врши основне функције локалне власти утврђене законом и Статутом града. Скупштина има 90 одборника који се бирају на локалним изборима, на четири године. Скупштина града састаје се по потреби, а најмање једном у три месеца.
Градоначелник.
Градоначелник Београда представља и заступа Град и обавља извршну функцију у Граду Београду.
Градоначелник се бира истовремено кад и одборници за Скупштину града непосредним тајним гласањем на четири године. Градоначелник не може бити одборник Скупштине града, нити обављати другу јавну функцију.
Градоначелник Београда, члан Демократске странке, изабран на изборима 2008. године је Драган Ђилас.
Градско веће.
Градско веће је орган Града Београда који усклађује остваривање функција Градоначелника и Скупштине града и врши контролно-надзорну функцију над радом Градске управе.
Градско веће чине Градоначелник, заменик градоначелника и 9 чланова. Чланове Градског већа бира Скупштина града, на предлог Градоначелника, на четири године.
Градска управа.
Градска управа обавља управне послове у оквиру права и дужности Града Београда и одређене стручне послове за потребе Скупштине града, Градоначелника и Градског већа.
Начелник Градске управе, кога поставља Скупштина града на предлог Градоначелника, руководи радом Градске управе. Начелник Градске управе може имати заменика који се поставља и разрешава на исти начин као начелник.
Градске општине.
Градска општина је део територије Града Београда у којој се врше одређени послови локалне самоуправе утврђени Статутом града. Грађани учествују у вршењу послова градске општине преко изабраних одборника у скупштини градске општине, путем грађанске иницијативе, збора грађана и референдума, у складу са Уставом, законом, Статутом града и актима градске општине.
Већина општина се налазе јужно од Дунава и Саве, у Шумадијском региону. Три општине Земун, Нови Београд и Сурчин се налазе са северне стране Саве, тачније у Срему, док се општина Палилула налази на обе стране Дунава, у Шумадији и Банату.
Подручје насеља Београд, ужег и урбанизованог дела укупне површине 360 --, обухвата следеће градске општине: цео Врачар, Звездару, Савски венац, Стари град, Раковицу и Нови Београд и делове Вождовца, Земуна, Палилуле и Чукарице.
Демографија.
Према попису становништва из 2002. године, Београд има 1.576.124 становника. Према етничким групама, становници Београда су се изјаснили као Срби 1.417.187, Југословени 22.161, Црногорци 21.190, Роми 19.191, Хрвати 10.381, Македонци 8.372 и Муслимани 4.617.
Храм Светог Саве, највећи православни храм на свету
Иако постоје неколико религиозних заједница у Београду, тај склоп је релативно хомоген. Православна заједница је далеко најбројнија са 1.429.170 верника. Такође има и 20.366 муслимана и 16.305 католика. Постојала је и велика јеврејска заједница, али након нацистичке окупације 1941. и велике емиграције Јевреја у Израел, њихов број је опао на 415. У Београду такође има и 3.796 протестаната.
Поред рођених Београђана, град је дом и великог броја Срба са простора целе бивше Југославије, који су у град дошли било у потрази за бољим животом, било бежећи од рата и етничког чишћења. Незванично, узимајући у обзир велики број српских избеглица из Хрватске, Босне и Херцеговине као и расељених лица са Косова, студената, затим људи пописаних у местима њихових сталних пребивалишта, број становника Београда потенцијално прелази 2 милиона. У Београду такође живе и многи припадници других народа и народности бивше СФРЈ што је у великој мери производ његовог некадашњег статуса главног града мултиетничке Југославије. Такође је процењено да у Београду живи и неколико хиљада Кинеза који су у град почели да се досељавају средином деведесетих година 20. века. Новобеоградски блок 70 је међу Београђанима познат и као Кинеска четврт. Београд је дом и извесном броју Арапа који су дошли седамдесетих и осамдесетих година 20. века као студенти, али су се трајно населили и засновали породице. Већина Арапа који живе у Београду су пореклом из Сирије, Јордана и Ирака.
Економија.
Зграда Народне банке Србије у близини Славије
Београд је економски најразвијенији део Србије. Више од 30  БДП у Србији долази из Београда, који даје више од 30  радне снаге у Србији. Током деведесетих година 20. века, град је био под санкцијама Уједињених нација, као и цела тадашња СР Југославија. Хиперинфлација југословенског динара је такође десетковала економију града.
Економија града се опоравља расте брзо од 2000. године, након пада режима Слободана Милошевића и укидања санкција УН. Седиште Народне банке Србије је у Београду. Главне компаније у Београду, између осталих су: Јат Ервејз, Телеком Србија, Теленор Србија, Делта Холдинг, и многе друге.
Град има прворазредни саобраћајни значај, као железничко и друмско чвориште паневропски коридор 10. Као град на ушћу двеју река, Београд је и важно међународно речно пристаниште паневропски коридор 7, а ту је и међународни аеродром Никола Тесла. Београд је такође значајан телекомуникациони центар за фиксну и мобилну телефонију и интернет. У њему су развијени значајни привредни и пољопривредни капацитети, посебно металска, металопрерађивачка и електронска индустрија, затим трговина и банкарство. На ширем подручју Београда, Смедерева и Панчева, на обалама Дунава, лоцирана је слободна трговинска зона на површини од 2.000 квадратних метара.
Септембра 2006 просечан доходак у Београду је износио 40.891 динар, што је највиши просечни доходак у Србији. Просечна нето плата износила је 27.998 динара
Култура.
Београд је домаћин многим културним манифестацијама, укључујући ФЕСТ Међународни филмски фестивал, БИТЕФ Београдски интернационални театарски фестивал, БЕЛЕФ Београдски летњи фестивал, БЕМУС Београдске музичке свечаности, Београдски сајам књига, и Београдски фестивал пива. Добитник Нобелове награде Иво Андрић је написао своја најпознатија дела: На Дрини ћуприја и Проклета авлија у Призренској улици у Београду. Остали истакнути српски књижевници који су живели и радили у Београду су: Бранислав Нушић, Милош Црњански, Борислав Пекић, Милорад Павић, Меша Селимовић и многи други.
Већина српске филмске индустрије се налази у Београду, а један од најпознатијих филмова снимљених овде је и филм Емира Кустирице из 1995, добитник Златне палме на Канском фестивалу — "Подземље". Град је био један од главних центара југословенског новог таласа: ВИС Идоли, Екатарина Велика и Шарло Акробата музички бендови који су сви из Београда. Остали познати београдски рок уметници: Рибља чорба, Бајага и инструктори и остали. Током деведесетих, град је био главни центар у бившој Југославији музичког жанра турбофолк. Данас је центар српске хип хоп сцене, са извођачима као што су Београдски Синдикат, Шкабо, Марчело и многи други. Београд такође има много позоришта, а најпознатији међу њима су Београдско народно позориште, Југословенско драмско позориште, Звездара театар, и Атеље 212. У Београду се налази и Српска академија наука и уметности, Народна библиотека Србије и Историјски архив Београда.
Музеји.
Мирослављево јеванђеље, средњовековни рукопис који се чува у Народном музеју
Најпознатији музеј у Београду је Народни музеј, основан 1844. године. Садржи колекције више од 400.000 изложбених материјала, укључујући многа страна ремек-дела. Познато Мирослављево јеванђеље се налази у овом музеју. Војни музеј је нарочито популаран за стране туристе, највише због делова невидљивог стелт авиона -- ког је југословенска противваздушна одбрана оборила у току НАТО бомбардовања 1999. У музеју се такође налази још преко 25.000 осталих изложбених предмета од којих неки датирају из римског периода. Сличан музеј је Музеј ратног ваздухопловства који има више од 200 авиона, од којих су 50 стална поставка. Неколико авиона у Музеју су једини преживели примерци тог типа, као нпр. Фијат G.50. Музеј излаже и неке делове оборених америчких и НАТО авиона. Етнографски музеј, основан 1901, садржи више од 150.000 предмета руралне и урбане културе Балкана, тачније држава бивше Југославије.Музеј савремене уметности садржи колекцију са око 8.540 примерака уметничких дела из Југославије од 1900. годинеМузеј Николе Тесле, основан 1952. године, чува личне ствари Николе Тесле, научника по коме је јединица Тесла добила име. Музеј чува око 160.000 оригиналних докумената и око 5.700 осталих предмета. Још један од већих београдских музеја је Музеј Вука и Доситеја, који садржи експонате који говоре о животу, делу и завештању Вука Стефановића Караџића и Доситеја Обрадовића, реформатора српског књижевног језика из 19. века који су такође уједно и били први министри српског образовања. У Београду такође постоји и Музеј афричке уметности, основан у време социјалистичке солидарности са неразвијеним нацијама Трећег света.
Образовање.
Београд има два државна универзитета и више приватних институција за више и високо образовање. Београдски универзитет води порекло од Велике школе, основане 1808. Први српски универзитет формално је основан 27. фебруара 1905. Више од 70.000 студената студира на Београдском универзитету.
Дана 21. маја 1973. године, уметничке академије прерасле су у факултете уметности, а Уметничка академија постала је Универзитет уметности, други самостални београдски универзитет.
У Београду постоји 195 основних и 85 средњих школа. Од основних, постоји 162 редовних, 14 специјалних, 15 уметничких и 4 школе за основно образовање одраслих. Средњошколски систем обухвата 51 стручну, 21 гимназију, 8 уметничких и 5 специјалних школа. 230.000 уписаних ученика учи 22.000 запослених у преко 500 зграда који покривају око 1.100.000 квадратних метара.
Ноћни живот.
Београд има репутацију престонице која нуди свакодневни, живописан ноћни живот, са мноштвом клубова отворених до свитања широм града. Најпрепознатљивији су клубови смештени на сплавовима дуж обала Саве и Дунава.
Викенд-посетиоци, посебно они из Босне и Херцеговине, Хрватске и Словеније, сматрају Београд већом метрополом од својих престоница због пријатељске атмосфере, сјајних клубова и барова, јефтиних пића, непостојања језичке баријере, као и либералне регулативе везане за ноћни живот.
Позната места за љубитеље алтернативне музике, односно културе која не потпада под мејнстрим, познати су и афирмисани клубови као што су Академија Клуб студената на ФЛУ, смештена у подруму Факултета ликовних уметности и КСТ Клуб студената технике, смештен у подруму зграде Техничких факултета. Једно од најпознатијих места за алтернативне културне догађаје у граду је СКЦ Студентски културни центар, који се налази преко пута Београђанке, једне од најзнаменитијих грађевина Београда. Концерти бројних домаћих и познатих страних група се често одржавају у СКЦ-у, као и уметничке изложбе и јавне дебате и дискусије.
Они који су наклоњени традиционалнијем српском ноћном животу, а љубитељи су староградске музике, типичне за северне крајеве Србије, могу да се одлуче за вече у Скадарлији, старој боемској четврти града где су се окупљали песници и уметници крајем 19. и почетком 20. века. У Скадарској улици и околини налазе се неки од најбољих и најстаријих београдских ресторана. На једном крају четврти налази се некадашња најстарија београдска пивара, основана у првој половини 19. века.
Спорт.
У Београду постоји око хиљаду спортских објеката, од којих многи својим капацитетом задовољавају потребе великих и готово свих врста спортских догађаја. Београд је био домаћин многим битним спортским догађајима у блиској прошлости, као што су Европско првенство у кошарци 2005, Европско првенство у одбојци 2005, Светско првенство у ватерполу 2005. и Европски олимпијски фестивал младих 2007. Београд ће бити град домаћин Летње универзијаде 2009. године
Београд се два пута неуспешно кандидовао за Летње олимпијске игре и то за Олимпијаду 1992. када је испао у трећем кругу гласања Међународног олимпијског комитета тада су се игре одржале у Барселони и Летње олимпијске игре 1996. када је град домаћин била Атланта.
Београд је дом и два највећа и најуспешнија спортска друштва у Србији, Партизана и Црвене звезде.Два највећа фудбалска стадиона у Београду су Маракана стадион Црвене звезде и Стадион ЈНА стадион Партизана. Београдска арена се користи за кошаркашке и одбојкашке утакмице, заједно са халом Пионир, док се Спортски центар "Ташмајдан" користи за ватерполо утакмице.
Ада Циганлија је бивше острво на реци Сави, и највећи београдски спортско-рекреативни комплекс. Након његовог повезивања с обалом, направљено је вештачко језеро. Једна је од најпознатијих дестинација за Београђане током врелог лета. Ада Циганлија има 7 километара дугу плажу и објекте за разне спортове укључујући голф, рагби, фудбал, кошарку, одбојку, бејзбол и тенис. Екстремни спортови су такође доступни, као што су банџи џампинг, скијање на води и пејнтбал На острву се налазе и стазе за вожњу бицикла, шетњу и џогирање.
Туризам.
Од 2000, упоредо са обнављањем дипломатских односа Србије са Западном Европом и Америком, у Београду се примећује повратак страних туриста одсутних још од ратова из деведесетих година.
Историјски делови и зграде Београда су највеће градске туристичке атракције. Оне укључују Скадарлију, Народни музеј, оближње Народно позориште, Земун, Трг Николе Пашића, Милошев конак, Конак кнегиње Љубице, Теразије, Студентски трг, Калемегдан, Кнез Михаилову улицу, Дом Народне скупштине, Храм Светог Саве и Стари двор. Поред овога, постоје многи паркови, споменици, музеји, кафићи, ресторани и продавнице и то са обе стране реке Саве. Маузолеј Јосипа Броза Тита, назван Кућа цвећа, паркови Топчидер и Кошутњак који се налазе у близини су такође популарни, посебно посетиоцима из бивше Југославије.
У последње време број младих посетилаца се веома увећао, нарочито оних из Хрватске, Словеније и Босне и Херцеговине који уживају у ноћном животу града.
Медији.
Београд је најзначајнији медијски центар у Србији. У Београду је седиште Радио телевизије Србије - РТС, јавног медијског сервиса, који има два ТВ програма, пет радио програма и музичку издавачку кућу ПГП РТС. Најпопуларнија комерцијална медијска организација је РТВ Пинк, српски мултинационални медиј, познат по својим популарним забавним програмима, за које неки сматрају да су сензационалистички и да су нискоквалитетни. Веома популарна комерцијална медијска организација је и Б92, која има своју телевизијску и радио станицу, издавачку делатност и један од најпосећенијих Интернет сајтова у Србији.Остале телевизијске станице у Београду су ТВ Кошава, ТВ Авала, Фокс телевизија, Студио Б и ТВ Ентер, а постоје и многи специјализовани канали као што су СОС спорт, Метрополис музика, Арт ТВ уметност, Синеманија филмови и Хепи ТВ дечији програми.
Најпознатије радио станице у Београду су: Радио Београд 202, Радио Б92, Радио Индекс, Радио Новости, Радио Носталгија, Радио Пингвин, Радио Топ ФМ, Радио С и Радио Студио Б.
Дневне новине са седиштем у Београду су: Политика, Вечерње новости, Блиц, Глас јавности, Спорт, Спортски журнал, Борба, Данас, Курир, Прес и Сутра. Бесплатне дневне новине 24 сата су основане у јесен 2006. године.
Најзначајнији недељни листови су: НИН, Време, Стандард и Европа.
Такође, у Београду ради и неколико новинских агенција: Танјуг, ФоНет, Бета и Тикер.
Архитектура.
Скупштина Србије, с десне стране седиште ПТТа Србије — Главна пошта
У различитим деловима града архитектура варира од типично централноевропског стила Земун, преко извесног броја зграда у турском стилу лоцираних у старим деловима града, до најмодерније архитектуре Новог Београда. Архитектура 19. века је доста утицала на архитектонске трендове у Србији, па и у Београду. Нарочито је видљив утицај аустроугарске архитектуре 19. века. Под комунизмом, већина кућа је грађена брзо и јефтино, што је довело до бруталистичке архитектуре блокова Новог Београда подигнутих у првим деценијама након Другог светског рата.
Саобраћај.
У целини гледано, саобраћај у Београду је конфузан. Београд има само један аутопут у правцу исток запад који преко моста Газела повезује Нови Београд са старим делом града док нема ни једну брзу саобраћајницу у правцу север-југ. Постојећи мостови су недовољни и са малом пропусном моћи посебно стари мост на Сави.
Београдски јавни превоз је заснован на аутобуском 112 линија, трамвајском 12 линија и тролејбуском 8 линија саобраћају.
Градски аутобуски, трамвајски и тролејбуски саобраћај обавља Градско саобраћајно предузеће. На појединим линијама саобраћају и приватни превозници. Београдска приградска насеља повезана су ауто превозником Ласта. Београд такође има и регионалну железничку мрежу Беовоз којом управљају ЈП Железнице Србије.
Београдска приградска железница, названа Беовоз, има 5 линија које повезују предграђе са центром. Ова железница се разликује од класичног метроа по томе што има уобичајене а не лаке путничке вагоне и што саобраћа са релативно малом фреквенцијом за разлику од правог метроа који саобраћа сваких неколико минута. Београдски метро, који се планира још од 1950, предвиђао је у првој фази две линије и у перспективи мрежу од девет линија градског и регионалног метроа, али није се никада почело са изградњом. У плану је изградња лаког шинског система до 2008. године.
Тренутно, железничка пруга и даље пролази поред Саве а многобројни индустријски колосеци заузимају вредно грађевинско земљиште. Градска главна железничка страница повезује Београд са осталим европским престоницама, као и са много других градова у Србији, а у изградњи је станица Прокоп која ће у будућности преузети улогу главног чворишта. На жалост, станица Прокоп доста је удаљена од главне аутобуске станице, што ће у будућности отежавати путнички саобраћај.
Магистрални и аутопутеви су повезани са Новим Садом и Суботицом на северу, Нишом на југу, и Загребом, главним градом Хрватске на западу, и омогућују лак прилаз аутомобилом већим градовима у региону.
Београдски аеродром Никола Тесла, међународног карактера, налази се у близини Сурчина на 18 километара од Београда. На аеродрому се налази 18 канцеларија страних авиокомпанија и неколико рентакар компанија. Број путника од 2000. до 2004. достигао је број од 2 милиона. Нажалост, аеродром није повезан лаким железничким саобраћајем са центром града и на аеродрому не постоји ни један хотел. Између центра града и аеродрома саобраћа аутобус сваких пола сата. Такси саобраћај је нерегуларан.
Спортски аеродром 13. мај налази се на левој страни аутопута Београд - Нови Сад, гледано из правца Београда, паралелно са пругом, 500 метара пре скретања за Батајницу.
Пошто се град налази на ушћу две главне реке, Дунава и Саве, Београд има неколико мостова — два главна су Бранков мост и Газела и оба повезују центар града са Новим Београдом. Најдужи мост је Панчевачки мост, који повезује Београд са Банатом.
Лука Београд се налази на Дунаву и намењена је првенствено промету роба, док је пристаниште на Сави намењено туристичким бродовима.
Знаменитости.
Међу страним и домаћим туристима најпознатије знаменитости Београда су:
Побратимљени градови и међународна сарадња.
Београд је побратимљен са следећим градовима:
Остале форме сарадње и градског пријатељства сличне братимљењу:
Награде.
Град Београд је примио разне домаће и међународне ордене и признања, укључујући Медаљу части, Ратни крст, Карађорђеву звезду са мачевима, и Орден народног хероја Југославије. Дана 13. марта 2006. часопис Фајненшел тајмс из Лондона наградио је Београд титулом Град будућности Јужне Европе.
Београд у видео игрицама.
Београд се појављује и у популарној рачунарској видео игри коју прави. Терен на коме се игра је мапа Београда и представља Европску унију која се бори против пан-азијских јединица након великог футуристичког леденог доба.
У игри --, зграда Народне скупштине Републике Србије је адаптирана у град Сити 17 у којем се одиграва радња ове игре. Зграда се у игри зове Овервоч нексус. Такође, споменик Кнезу Михаилу Обреновићу се појављује у истој игри.
Писање.
Писање је људска активност којом се на неком медијуму оставља траг у виду симбола слова из скупа унапред утврђених симбола писма. Писање се разликује од цртања, сликања или снимања по томе што су симболи видљиви људском оку, строго дефинисани и могу се разликовати само по величини или дебљини.
Писање захтева четири вештине: познавање речи језика на коме се пише, знање граматике, знање правописа и знање слова.
Траг који остаје као резултат писања назива се текст или спис или запис.
Сваки човек има специфичан начин писања рукопис, по коме је могуће недвосмислено установити да ли је написао одређени текст. Ова особеност писања користи се и за потпис.
Писање се као појам користи и за мисаони процес креирања садржаја записа.
Енциклопедија.
Енциклопедија старогрчки, модерни грчки је појам који потиче од "Хипије из Елиса" 5. век п.н.е. и који означава свеобухватно образовање. Данас се под појмом енциклопедије подразумева структурисано, по могућности опширно описивање људскога знања у форми прилагођеној свакодневној употреби. Данас постоје опште и стручне енциклопедије. Опште енциклопедије обрађују сва научна подручја док стручне обрађују само једну област, али много опширније. Наука о енциклопедијама назива се енциклопедистика и користи енциклопедијску теорију.
Разграничавање појма.
Енциклопедија не мора да буде у облику приручника. Енциклопедије могу да буду у различитим организационим формама. Почев са алегоријом преко курикулума, космогоније, декалога, катеизма па све до систематске или алфабетске диспозиције. Њена специфична особина, за разлику од других литерарних врста, је универзалност. Посебна форма енциклопедије су алфабетски сортирани приручници као што су лексикони и речници који не представљају целокупно и опширно знање у једној струци. Посебно приручници са ограниченим стручним обимом се чешће означавају као стручни лексикони или стручни речници. Лексикони се проучавају уз помоћ лексиконске теорије у науци лексикографији. Понекад се и речници означавају као лексикони. Речник је списак појединачних лексиконских јединица са објашњењима на пример, појединачних речи једнога језика. Осим енциклопедије и речника постоје још и речници појмова. Они истражују употребу речи из идеолошке и/или социјално историјске перспективе и представљају много захтевнији облик него стручни речници.
Типични примери тог облика су "Речник историјских основних појмова" и "историјски речници филозофије".
Самокритично истраживање саме енциклопедије или конкретних аспеката енциклопедије се означава као енциклопедијска критика. Појам енциклопедија настаје почетком 16. века од француске речи -- која од латинске речи -- а та опет од старогрчких ријечи "εγκύκλιος" и "παιδεία", које су погрешно од речи -- округло, заокружено и речи наука, образовање спојене у -- основно знање свих наука и уметности.
Нове форме енциклопедије.
У прошлости су под појмом енциклопедије спадале на папиру штампане скупине објашњења и тумачења о многим предметима људског знања који су од уважених ауторитета и познаваоца тих истих писани. Данас је то другачије. Модерне енциклопедије се много брже ажурирају. Стара као и нова сазнања су одмах свакоме доступна нпр. преко Интернета. Нове енциклопедије не робују традицији. Класичне штампане енциклопедије су углавном писане да би се остварио материјални добитак док нове више теже ширењу знања. Проналазак нових медија ДВД и ЦД довео је до једноставније и јефтиније могућности да се енциклопедије производе и публицирају.
До велике сензације дошло је 2002. године када је енглеска Енциклопедија Британика изјавила да је неће више штампати на хартији веће ће се издавати само у електронском облику. Од овог плана се касније одустало.
Сродне науке.
Наука која проучава енциклопедијске приручнике назива се енциклопедистика. Она се пре свега бави историјским проучавањем енциклопедија. Лексикографија се више бави писањем речника него писањем енциклопедијских лексикона. Друге сродне науке су културне науке, медијске науке и научнотеоретске науке.
Интернет.
Интернет је глобална рачунарска мрежа. Пре свега, појам интернет значи мрежа унутар мреже, или интернаконекција између више рачунара. Структурно постоје мале мреже које се међусобно везују, и тиме чине ову структуру. Интернет се све више назива глобалном мрежом информација велика интернационална-глобална база података. Број рачунара на интернету се тренутно процењује на око 150.000.000. Количина информација коју ти сервери поседују је огромна, и тешко је проценити и приказати реално колика је она заиста.
Историја.
Већ од првих дана па све до данас, Интернет је прославио много рођендана, али који је прави тешко ће се сложити и најбољи познаваоци историје информатике. Неки тврде како је то 1961. кад је др. Леонард Клајнрок на универзитету први пут објавио рад о технологији. Неки наводе 1969. годину као годину рођења Интернета јер је тада Министарство одбране САД-а одабрало, познатију као АРПАНЕТ, за истраживање и развој комуникација и командне мреже која ће преживети нуклеарни напад. Седамдесете године донеле су неколико веома важних открића која су обележила развој Интернета каквог данас знамо, а потом се догодило и одвајање АРПАНЕТ-а из војног експеримента у јавни истраживачки пројект.
Вероватно је најважнији тренутак био 1983. кад је тадашња мрежа прешла са што је значило прелазак на технологију каква се и данас користи.
Протоколи су стандарди који омогућавају комуникацију рачунара путем мреже, а 1983. године мање од 1000 рачунара је било спојено са АРПАНЕТ користећи релативно примитивни Нетворк Контрол Протокол, који је упркос многим ограничењима, био употребљив у малим мрежама, и није био довољно флексибилан за ширу употребу. Како се АРПАНЕТ експоненцијално повећавао, видело се како је потребан општији приступ комуникационом протоколу како би могли бити удовољени све већи захтеви и стварана све компликованија мрежа рачунара.
Винтон Церф који је са Робертом Каном створио протокол, једном је рекао:
Створили смо протокол који ће се користити и у великом мрежама с великом бројем рачунара, протокол који ће носити Интернет будућности, што је значило да мора бити флексибилан како би различите мреже могле функционисати у заједничком окружењу.
Наиме већ је тада било јасно како ће Интернет бити велика мрежа састављена од великог броја мањих мрежа. Али тада је прелаз на био контраверзан: неки делови информатичке заједнице желели су прихватање других стандарда, а највише се помињао. АРПАНЕТ је пре службеног прелаза на у неколико наврата искључио NCP пренос података како би уверио "неверне томе" да се NCP може искључити по жељи.
Винтон Церф и Роберт Кан почели су рад на новом протоколу пуно пре 1983. године, тачно 10 година раније јавила се идеја о новом протоколу, а следећих година су се развијали и усавршавали детаљи протокола који ће променити историју. Имплементација у тадашње време и оперативне системе трајала је скоро 5 година, док је на АРПАНЕТ било спојено око 400 рачунара. Ситуацију је поједноставио детаљ што су многи рачунари користили које су већ неколико година радиле са протоколом.
Интернет у Србији.
Интернет у Југославији Србији појавио се у фебруару 1996. године када је национална академска мрежа преко провајдера спојена на Интернет. Исте године почињу с радом први домаћи комерцијални провајдери.
Тренутно у Србији преко 1.600.000 људи користи Интернет. Приступ Интернету је углавном из куће 63 и радног места 23, док приступ из интернет кафића чини занемарљивих један одсто.
Према информацијама из Телекома, већина рачунара у Србији 600.000 још увек се на Интернет позвезује путем телефонске линије - тзв. приступ, путем кабловског Интернета на светску мрежу се повезује око 80.000 корисника, преко АДСЛ-а око 90.000, а преко бежичног интернета око 10.000 корисника. Примена нових технологија и повећање капацитета у сферама АДСЛа и кабловског Интернета, као и спорадично снижавање цена учинили су широкопојасну енг. -- везу доступнијом и траженијом, те је с тога приметан месечни раст АДСЛ корисника који износи око 20 месечно, као и раст корисника кабловског Интернета око 15 месечно.
Уметност.
Питер Паул Рубенс. Адам и Ева
Уметност је људска делатност или производ људске делатности која има за циљ стимулисање људских чула као и људског ума и духа; према томе, уметност је активност, објекат или скуп активности и објеката створених са намером да се пренесу емоције или/и идеје. Осим ове дефиниције, не постоји ни једна друга општеприхваћена дефиниција уметности, с обзиром да је дефинисање граница уметности субјективан акт, а потреба за уметношћу се обично назива људском креативношћу.
Квалитет уметничког дела се обично процењује на основу количине стимулације коју оно изазива — утисак који оно оставља на људе, број људи у којима је то дело изазвало неку емоцију, у коликој мери то дело се цени, као и ефекат или утицај који то дело оставља или је оставило у прошлости. Већина уметничких дела која се генерално сматрају ремек-делима поседује ове атрибуте.
Нешто што стимулише само чула или само ум, или кад му је циљ нешто друго, не сматра се уметношћу, мада нека дела модерне уметности озбиљно доводе ову тврдњу у питање.
Сходно томе, нешто може бити процењено у потпуности као уметност, или уметност може бити део неког објекта. На пример, сликарство може бити чиста уметност, док столица, иако дизајнирана са практичним циљем и употребном вредношћу, може садржати елементе уметности баш у том истом дизајну.
Уметност која нема функционалну вредност или намеру се назива лепом уметношћу, док се делатност која поред уметничке вредности поседује и функционалну сврху назива занатом. Међутим, објекат може бити класификован и на основу намера свог творца које су присутне или одсутне у самом објекту. На пример, шоља, која очигледно има своју функционалну вредност јер се може употребити као посуда, може бити сматрана уметношћу ако је намера њеног творца била да превасходно направи украс, док сликање може бити процењено као занат ако се масовно производи.
У 19. веку, уметност је била пре свега окренута ка "Истини" и "Лепоти". Почетком 20. века долази до озбиљног преокрета у поимању уметности са доласком модернизма, а потом у другој половини 20. века са наговештајима постмодернизма.
Употреба.
Најраширенија употреба речи "уметност" која је почела да добија на важности после 1750. године је схваћена као вештина да се проиведе нешто са неким естетским резултатом. Енциклопедија Британика дефинише појам уметности као "коришћење вештине и имагинације у стварању естетских објеката, окружења или искустава која се могу поделити с другима.
Према било којој од ових дефиниција речи "уметност", уметничка дела су стара колико и само човечанство: од ране праисторијске уметности до савремене уметности. Многе књиге и чланци у часописима су написани о уметности. Године 1998. Волт Вивер је устврдио да је "очигледно да ништа што се тиче уметности није више очигледно".
Први и шири смисао речи "уметност" је онај који је остао најближи старом латинском значењу, које се отприлике преводи као "вештина" или "занат", као и такође из протоиндоевропског корена које значи "сређивање", "украшавање". У том смислу, уметност је све што је претрпело процес намерног сређивања.
Друго и новије значење речи уметности је скраћеница од "креативна уметност" или "лепа уметност". Лепа уметност је појам који се користи како би се изразило да је уметник употребио своју вештину како би изразио своју креативност или како би пробудио естетску сензибилност публике, или пак како би привукао пажњу публике на "финије" ствари.
Ако се вештина користи на уобичајен или практичан начин, обично ће бити сматрана занатом, а не уметношћу. Исто тако, ако се вештина користи у комерцијалне и индустријске сврхе, биће сматрана комерцијалном уметношћу. С друге стране, занати и дизајн се у одређеним условима сматрају примењеном уметношћу. Неки теоретичари сматрају да се разлика између лепе уметности и примењене уметности огледа више у вредносним судовима о уметности него у некој јасној дефиницијској разлици. Међутим, понекад циљ лепе уметности није само чиста креативност и лични израз уметника. Сврха уметничких дела може бити и саопштавање неке идеје, као што се то дешава са политички, духовно или филозофски мотивисаном уметношћу; да произведе осећај лепоте види естетика; да истраже природу чула; из задовољства; или да произведу јаке емоције. Сврха уметничког дела такође може бити привидно одсутна.
Према Аристотелу, уметност увек има неки циљ. Ако је тај циљ сама уметност уметност ради уметности онда се ради о "лепим уметностима".
Сама реч "уметност" може да се односи на разлилите ствари, осећања и делања. Може бити студија креативне вештине, употребни процес креативне вештине, или искуство које публика има у интеракцији са креативном вештином. Креативна уметност "уметност" као дисциплина је скуп дисциплина "уметности" којима се производе уметничка дела "уметност" као објекат створена личном надахнутошћу "уметност" као делање уметника, и одражавају поруку, расположење или симболику за посматрача који је интерпретира "уметност" као искуство. Уметничка дела могу да се дефинишу као сврсисходне, креативне интерпретације бескрајних концепата или идеја које служе да би се саопштило нешто другој особи. Уметничка дела могу да буду прављена специјално у ову сврху, или пак могу да буду тумачена на основу слика или објеката.
Уметност је нешто што путем чула стимулише мисли, емоције, веровања или идеје појединца. Такође се може раћи да је израз идеје и може имати више обличја као и више различитих сврхи.
Теорије уметности.
Чланак Клемента Гринберга "Модернистичко сликање" , објављен 1960. године дефинисао је модерну уметност као "коришћење карактеристичних метода дисциплине у циљу критиковања саме дисциплине."
Гринберг је први применио ову идеју на покрет апстрактног експресионизма и употребио га како би разумео и оправдао равну неилузионистичку апстрактност у сликању. Реалистична, натуралистичка уметност је била уметност имитације, користила је уметност да би сакрила уметност; модернизам је искористио уметност да би привукао пажњу на уметност. Стари мајстори су на ограничења средстава у сликарству равна површина, облик потпоре, састојци боја гледали као на негативне факторе који су морали бити прикривени. Модернизам та иста ограничења истиче у први план као позитивне факторе који се отворено истичу.
Иако у основи представља начин разумевања специфичног типа уметника, ова дефиниција модерне уметности подвлачи већину идеја о уметности у оквиру различизих уметничких покрета 20. и почетка 21. века.
Енди Ворхол је постао важан уметник критикујући популарну културу и свет уметности баш тим истим језиком поп-културе. Каснији, постмодернистички уметници из осамдесетих, деведесетих и прве деценије 21. века преузели су те идеје проширујући технику аутокритицизма излазећи из граница "високе уметности" и примењујући идеју на све области културног стварања слика, укључујући моду, стрипове, билбордове и порнографију.
Употребна вредност уметности.
Једна од кључних карактеристика лепе уметности за разлику од примењене уметности је одсуство било какве употребне вредности. Међутим, ово схватање је критиковано као класна предрасуда, и противници погледа да уметност не може бити корисна кажу да свака људска активности ма неку употребну функцију и да објекти за које се тврди да су "бескорисни", заправо имају функцију покушаја да мистификују и кодификују друштвене хијерархије. Понекад се такође тврди да корисност неког наизглед потпуно "некорисног" дела је у ефекту који он оставља на свог ствараоца или посматрача.
Уметност такође користе терапеути, психотерапеути и клинички психолози као "уметничку терапију". Уметност такође може да се користи у тестирању личности. Главни циљ у овом случају није крајњи производ - уметничко дело, већ лечење субјекта-ствараоца кроз креативан рад. Крајњи производ - уметничко дело може такође бити од велике помоћи у откривању евентуалних психичких проблема које стваралац може да има.
На пример, графити и други типови "уличне уметности" су део разних култура младих као на пример америчка хип-хоп култура, која је политички ангажована, те су графити, као нешто што је законом забрањено, један од израза политичких ставова ове културне групације.
У друштвеном контексту, уметност може послужити за формирање јавног мишљења. Уметност је у прошлости често коришћена у пропагандне сврхе. Понекад су уметничка дела злоупотребљена у пропагандне сврхе, иако у ствари уметник није имао ту намеру када је стварао. Пример је Вагнерова музика коју је Хитлер употребио за ширење идеје Трећег рајха.
Са антрополошке стране гледишта, уметност често неким универзалним језиком преноси идеје и концепте са генерације на генерацију. Интерпретација овог језика је веома субјективна и зависи од контекста и перспективе посматрача.
Класификацијске расправе о уметности.
Уобичајена је расправа у историји уметности да ли је неко дело или нека врста делања уметност или не. Заправо, Филозофи уметности називају ове расправе "класификацијским расправама о уметности". Класификацијске расправе су током 20. века укључивале кубизам и импресионизам, Дишанов писоар, савршене имитације новчаница, филмове, пропаганду, и др. Концептуална уметност понекад намерно гура границе онога што се сматра уметношћу и неки концептуални уметници, као на пример, Дејмијен Херст и Трејси Емин су аутори дела око којих се тренутно води расправа.
Видео игре и ФРП су две области за које неки критичари тврде да су уметност, док други тврде да нису.
Филозоф Дејвид Новиц каже да неслагање у дефинисању шта је то уметност није главни проблем. Класификацијске расправе су веома често расправе о сопственим вредностима као и о правцу у ком друштво иде а не о самој теорији. На пример, када је Дејли Мејл критиковао Херстов и Еминин рад тврдњом:"Током 1000 година, уметност је била један од великих цивилизацијских покретача. Данас,овде у туршији и прљави кревети прете да нас све претворе у дивљаке", они не успевају да дефинишу теорију уметности, већ доводе у питање вредност Хирстовог и Емининог дела.
У 19. веку, овај тип расправа се водио око дела Теодора Жерикоа, "Сплав Медуза" 1820, који су многи сматрали као оштру осуду немарности француске владе у вези са бордоломом француске фрегате "Медуза". Такође је велику расправу изазвала слика Едуара Манеа, "Доручак на трави" 1863, где скандал није била нагост жене, већ то што седи у друштву потпуно обучених мушкараца, као и дела Теодора Сингера Сарџента и његовог "Портрета Мадам Икс" 1884, који је изазвао велико негодовање због црвенкасто-розе боје употребљене за ушну шкољку модела, јер се то сматрало превише сугестивним и погубним за добру репутацију модела из високог друштва.
У 20. веку, контроверзну уметност представљају Пабло Пикасо и његова "Герника" 1937, Леон Голуб и "Испитивање" 1958, где је америчка јавност била шокирана призором нагог тела затвореника са капуљачом на глави и везаног за столицу, окруженог обичним и нормалним полицајцима, као и Андрес Серано и "Христ у мокраћи" 1989.
Године 2001, Ерик Фишл је извајао скулптуру "Лежећа жена", у спомен онима који су погинули скакајући или падајући 11. септембра. Ова скулптура је била постављена у Рокфелеровом центру у Њујорку, али је у након годину дана била уклоњена с објашњењем да је била "превише узнемиравајућа"
Форме, жанрови, материјали и стилови.
Креативне уметности се често деле на посебне категорије, као што су на пример декоративне уметности, пластичне уметности, визуалне уметности итд. На пример, сликарство је форма визуалне уметности, а поезија је књижевна форма.
Форма.
Уметничка форма је специфична форма уметничког израза. Овај израз је одређенији од термина "уметност", али мање специфичан од термина "жанр". Неки примери уметничких форми су:
Жанр.
Жанр је скуп конвенција и стилова који се користе како би се постигла уметничка форма. На пример, сликање може бити мртва природа, апстрактно, портрет, или пејзаж, а такође може обрађивати историјске, социјалне или неке друге теме. У филму, жанр би био историјски филм, комедија, драма, акциони филм, итд. Границе између форме и жанра су веома нејасне. Тако на пример, постоји недоумица да ли су речи песме уметничка форма која није исто што и поезија, или је жанр поезије, или да ли је филм жанр фотографије или потпуно друга форма уметничког израза, различита од фотографије.
Медији.
Уметнички медиј је оно од чега је уметничко дело направљено. На пример, камен или бронза су медији од којих се понекад праве скулптуре. Вишеструке форме могу да деле медиј звук је медиј који се користи и у музици и у поезији, или једна форма може да користи вишеструке медије.
Стилови.
Уметников стил или је посебан начин рада који уметник има при стварању уметничког дела. Понекад стилови одражавају неку посебну уметничку филозофију или циљ. На пример, Џој Дивижн би у музичком смислу, могао да се окарактерише минималистичким музичким стилом. Понекад је стил уско везан за одређени историјски период, или одређени уметнички покрет. Тако су Далијеве слике сликане у надреалистичком стилу, на пример.
Стил може везан за технику која се користи, или за ефекат који производи. Уметност Роја Ликтенстајна карактерише поентилистички стил јер Ликтенстајн користи ситне тачке, иако у суштини нема ништа заједничко са осталим поентилистима. Ликтенстајн је користио "бен-деј" тачке, које су се користиле за бојење стрипова: имају једнаке размаке између себе и формирају равне обојене површине; поентилизам користи тачкице чији распоред дочарава варијације у боји и дубини.
Многи термини који се користе за описивање уметности, а нарочито уметности најновијег доба, тешко се могу подвести под категорију форме, жанра или стила, чак се и ове категорије доводе понекад у питање. Нико не сумња у постојање пејзажне уметности, али се поставља вечито питање да ли је она посебна форма уметности, или је пак жанр архитектуре, или је можда стил у оквиру жанра пејзажне архитектуре. Или, да ли је стрип уметничка форма, или је медиј, жанр, стил, или нешто сасвим друго?
Историја уметности.
Уметност датира још из праисторијског доба. Пронађене су скулптуре, пећинско сликарство и петроглифи који су стари око 40.000 година и датирају из старијег каменог доба. Тачно значење ове уметности још увек није потпуно утврђено јер се превише мало зна о културама које су је произвеле. До скора, најстарије уметничко дело на свету је био комад накита — мале бушене шкољке које су старе око 75.000 година и које су откривене у јужноафричкој пећини. Међутим, најновије откриће истих таквих шкољки у мароканској пећини помера границе за неких 7.000 година — шкољке нађене у Мароку су старе неких 82.000 година.
Велике уметничке традиције базиране су на уметности једне од великих старих цивилизација: Стари Египат, Месопотамија, Персија, Индија, Кина, Античка Грчка, Антички Рим или Арабија стари Јемен и Оман.
Сваки од ових центара ране цивилизације развио је сопствени јединствени стил у уметности. Захваљујући својој величини и трајању, знатан део уметничких дела ових цивилизација је преживео и њихов утицај је пренешен на друге културе у каснијим историјским периодима. Ове цивилизације су такође прве забележиле како су уметници радили. На пример, античкогрчка уметност је обожавала физчке форме људског тела и у складу са тим, развиле су се вештине којима би се приказала мускулатура, поза, лепота људског тела, као и анатомски коректне пропорције.
Уметност Византије и готичка уметност западноевропских земаља у Средњем веку, углавном се фокусирала на израз и интерпретацију библијских и нр материјалних истина, стављајући акценат на методе које би увеличале славу духовног света као златна боја на сликама, стакло у мозаицима и прозорима, и приказ ликова у идеализованој и шематизованој форми нпр. дводимензионалне, равне форме.
Појава ренесансе у западноевропским земљама је вратила вредновање материјалног света, као и место човека у њему, што се одражава у уметничким формама, које враћају реалност у приказу људског тела, као и тридимензионалност пејзажа.
Стилизован потпис султана Махмуда, исписан арапском калиграфијом.
На Истоку, одбацивање иконогафије у исламској уметности довело је до стављања нагласка на геометријским облицима, исламској калиграфији и архитектури. На Далеком истоку, религија је такође доминирала у уметничким стиловима и формама. У уметности Индије и Тибета биле су посебно заступљене обојене скулптуре и плес са религиозним бојењем који је позајмљивао многе конвенције од скулптуре дајући светлост контрастним бојама стављајући нагласак на линију. Кинеска уметност се карактерише резбарењем у жаду, бронзи, лончарству укључујући невероватну глинену војску ратника Сјена цара Ћина, поезији, калиграфији, музици, сликарству, драми, итд. Кинески стилови прилично варирају од периода до периода и традиционално се називају именом династије која је у то доба владала. Тако, на пример, сликарство династије Танг је монохроматично и оскудно у украсу, са акцентом на идеализованим пејзажима, али сликарство династије Минг је разноврсно, пуно боја, и концентрише се на причање прича путем сета композиције.
Периоди у јапанској уметности такође су добили име по царским династијама, и такође, као и кинеска уметност, веома се разликује од периода до периода.
Доба просвећености у 18. веку је донело представљање физичких и рационалних истина прецизног универзума, као и политичке и револуционарне визије пост-монархистичког света, као што је Блејков портрет Њутна као божанског геометра или Давидово пропагандистичко сликарство. Ова стремљења су довела до романтичарског одбацивања свега рационалног и окретања ка људској емотивној страни и индивудуализму, по узору на Гетеове романе. Касни 19. век је донео многобројне нове правце у уметности, као академска уметност, симболизам, импресионизам, фовизам итд.
Двадесети век је донео нова револуционарна научна открића, као Ајнштајнова теорија релативитета
или Фројдове теорије у психологији, али и велики технолошки развој, убрзан имплозијом цивилизације у два светска рата. Историја уметности 20. века је историја бескрајних могућности и потраге за новим стандардима, од којих је сваки претходни био прегажен оним који му је следио. Параметри импресионизма, експресионизма, фовизма, кубизма, дадаизма, надреализма, итд, не могу да се одрже ван оквира простора у ком су настали.
Све присутнија глобална интеракција током овог времена донела је у западну уметност еквивалентне утицаје из других култура на пример, Пабло Пикасо је био под великим утицајем афричке уметности. Јапанска уметност је доста утицала на импресионисте, а сама западна уметност је извршила велики утицај на источноевропску уметност у 19. и 20. веку са идејама комунизма и постмодернизма које су извршиле велики утицај на уметничке стилове.
Модернизам је отворио пут реализацији своје неукротивости у другој половини 20. века. Релативност је прихваћена као неизбежна истина, која је довела до периода савремене уметности и постмодернистичке критике, где се светске културе и историја толико прожимају и мењају форме, да неки критичари већ сматрају да се више не може говорити о регионалним културама, већ о једној, глобалној култури.
Лепе уметности.
Шарл Бато  је 1746. године створио термин "лепе уметности" под који су по њему спадале плес, флорикултура, вајарство, музика, сликарство и поезија. Касније је додао архитектуру и елоквенцију. У каснијим периодима, листа је претрпела више измена јер ће јој разлићити аутори додавати и уклањати елементе. Рикото Канудо , први филмски теоретичар, биће први који ће 1911. године квалификовати филм као "седму уметност".
Тренутно, следеће уметности се рачунају као лепе уметности:
Неки на ову листу проширују телевизијом, модом, рекламама или видео играма.
Музика.
Музика грчки: "μουσική" - уметност муза је уметност стварања уређених односа између тонова. Музика има три основна елемента: мелодију, ритам и хармонију.
Први облици музике.
Први облици музике настају у старијем каменом добу - палеолиту.
Прва истраживања врши Чарлс Дарвин у веку. Научници који су се тада бавили истраживањем музике нису били образовани музиколози. Постоји више теорија о настанку музике.
Те теорије нису прихваћене зато што није постојало материјалних доказа. Жил Комбарје је тврдио да музика захтева интелект развијене менталне способности. Током вршења разних експедиција и истраживања Афричких и Амазонских прашума откривене су заједнице племена на ниском степену развоја. Жил Комбарје присуствује обредима и ритуалима разних племена и долази до закључка да музика настаје и развија се као део магијског обреда. Људи првобитне заједнице певају једноставне песме само неколико тонских висина које се стално понављају. Певање је имало улогу да доведе врача у стање транса како би он могао да комуницира са боговима силе природе.
Та музика била је строго функционална. Није се смела певати ван обреда јер се сматрало да то може разбеснети богове. Музика је најчешће била ритмичка. Као инструменти користе се људски глас и тело. Цело племе учествује у обреду. Људи су пљескали длановима или су се ударали по телу мировање није било дозвољено. Музика је била врло изражајна и гласна јер се сматрало да ће тако лакше допрети до богова. Ова музика најпре подразумева текст и мелодију.
Ови ритуали се сматрају за порекло уметности уопште јер обједињују све врсте уметности. Таква појава назива се синкретизам. Током обреда који је служио као припрема за лов људи су цртали ликове животиња које иду да лове. Исто тако ритуал је временом добио и облик сценске игре зато што су њуди по повратку приказивали целом племену сцене из лова такође у оквиру обреда.
1877. године Амерички истраживач и проналазач Томас Алва Едисон изумио је фонограф први уређај који је могао да сними и поново репродукује звук. Овај уређај се користио за снимање песама Америчких Индијанаца који живе у резерватима. Користећи ове снимке и упоређујући их са другим обредним песмама научници потврдили теорију Жила Комбарјеа.
Музика старих робовласничких цивилизација.
Од миленијума п.н.е. до 476. године, на подручју Средоземља, Средњег и Далеког истока развијале су се моћне робовласничке цивилизације: Египат, Индија, Кина, Месопотамија, Израел, Грчка и Рим. Класним друштвеним раслојавањем, јавила се и подела на музику владајуће класе - робовласника и музику обесправљеног народа - робова.
Одређенији приступ музици; материјал музике.
Музика је уобличено време за разлику од сликарства које уобличава простор. Музика се може доживети само у току времена. Из тог разлога музика по дефиницији мора да има ритмичко уређење свог сировог материјала тонова. Сем помоћу ритма, музика може бити уређена помоћу мелодије редослед различитих висина тонова и хармоније истовременост одређених висина тонова.
Тачна дефиниција шта музика јесте а шта није, није могућа. Није обавезујуће да музику прави човек, поготово ако хоћемо да узмемо у обзир пев птица и сличне звукове из природе. Безбрижно звиждање, звуци кретања локомотиве као и штимовање инструмената су други гранични случајеви код којих је сваки покушај постављања оштре границе између музике и "не-музике" немогућ.
На крају крајева, авантгардни композитори 20. века су сасвим свесно померали границе музике тако што су сасвим одрекли да обликују ритам, хармонију а камоли мелодију; у концертним салама су пуштали снимке звукова из свих могућих животних области, као и звуке створене помоћу генератора случајности алеаторика а неретко је и тишина декларисана као музика Џон Кејџ
Наука о музици.
Наука о музици и њене дисциплине обрађују са научне тачке гледишта настанак и развој музике, њене стваралаце - композиторе, њихова дела и извођаче оркестар као и музичке инструменте.
Даљи правци истраживања музике су теорија музике која анализира музику и даје упутства за њено компоновање, и њена краљевска дисциплина хармонија као и музичка социологија и музичка психологија.
Музичке дисциплине се могу грубо поделити у три групе:
Врсте, форме, жанрови и стилови.
Са систематизацијом музике по интерсубјективним критеријумима се баве дисциплине познавања врста музике и музички облици види врсте и облици музике као и стилистика види стилски правци музике.
Наука о музици је направила више димензија уређења, од којих су неке са више а неке са мање успеха примењене.
Наука.
Наука лат: - знање; грчки: француски и енглески је скуп свих методички сакупљених и систематски сређених знања, како општих тако и оних у неком специфичном подручју или аспекту стварности. Наука је јединство открића и доказа, метода и система, истраживања и излагања.
Наука је објективно, логички аргументовано и систематизовано знање о законитостима, чињеницама, узроцима и појавама у стварности, стечено и проверено егзактним посматрањем, поновљивим експериментом и ваљаним размишљањем.
Етимологија.
Реч наука, изворно ширег значења у српском језику, прасловенска је реч. Конкретно дефинисање значења речи, је последица њене примене на ову област људског сазнања.
Шта је наука?
Наука је систематски подухват прикупљања знања о свету и организовања и сажимања тог знања у законе и теорије који могу бити проверавани.
Циљ науке.
Врхунски домет целокупне науке је да што више емпиријских чињеница обухвати логичким расуђивањем из што мањег броја хипотеза и аксиома.
Када је нешто наука?
Да би нешто било наука мора да одговори потрвдно на следеће:
Успех и углед науке.
Да би обезбедили успех и сачували углед научници морају:
Научна метода.
Свака наука има својих специфичности али општа научна метода може се свести на низ следећих корака:
Чиме се наука НЕ бави.
Наука нема одговора нити разматра питања:
Наука и религија.
Наука и религија користе различите методе и имају различите циљеве.
Религија.
Религија је друштвена појава која подлеже одређеним законима настајања, развоја и нестајања. Религију можемо дефинисати и као духовну повезаност једне групе људи са неким вишим, светим бићем, односно Богом. Бог на санскритском господар хлеба је људска замисао о некој натприродној, оностраној сили. И сама реч религија води порекло од латинске речи што значи поново свезати, преповезати. Дакле, религија је облик друштвене свести у коме се природне и друштвене силе приказују као натприродне, независне од човека, природе и историје. Свака религија подразумева више или мање једноставно учење које се односи на суштину, сврху и порекло свега постојећег. Такође, свака религија подразумева одређене облике верских заједница, као и одређене обреде, ритуалне радње које се обављају на посвећеним местима, односно у одређеним институцијама цркве, џамије, синагоге, храмови....
Теорије религије.
Постоје три основне групе теорија религије. Према првој, религија је изум једне обично владајуће односно привилеговане групе људи као средство заштите привилегија исте те групе људи. Према другој групи теорија, религија је трајна егзистенцијална карактеристика људског бића. Најзад, према трећој групи теорија, религија је само људска склоност ка сујеверју произашла из недовољног познавања праве природе ствари.
Када, где, како и зашто су настале прве религије?
Први облици религије јављају се још у првобитној људској заједници као последица човековог увиђања да се многе ствари у природи дешавју и без његове воље и да он на те појаве не може да утиче нити да их контролише ма колико се трудио. Такве појаве су на пример суше, поплаве, муње, громови и слично. Тако је човек дошао на идеју о постојању виших сила. Тако су у човековом уму настали први облици богова који су симболизовали јединствене моћи које суверено владају човековим постојањем. Човек је настојао да ове више силе умилостиви молитвама и жртвовањем.
Подела религије.
Постоје две врсте религија, политеистичке религије и монотеистичке религије. За политеистичке религије грчки: више, много и бог карактеристично је веровање у више богова, различита божанства која владају различитим секторима природе и људског деловања. Политеизам је карактеристичан за старе, природне, паганске религије. Политеистичке религије су више ритуалне, обредне него теоријске. Политеистичке религије углавном не теже ширењу за разлику од монотеистичких. Најзначајније старе религије су биле политеистичке египатска, старогрчка, римска, одинизам.... Готово сви народи на тлу Европе су пре примања хришћанства исповедали
разне паганске, природне, политеистичке религије. Иако су политеистичке религије по настанку старије од монотеистичких, данас су готово ишчезле изузетак су хиндуизам и племенске религије.
За монотеистичке религије грчки: - један и - бог је карактеристично обожавање једног бога, и то је основна разлика у односу на политеистичке религије. Друга битна разлика између политеистичких и монотеистичких религија је у томе што су политеистичке религије махом народне религије, док су монотеистичке религије наднационалне и универзалне изузетак је јеврејска религија и у начелу се не ограничавају на један клан, племе, народ или државу. Монтеистичке религије настајле су у периоду од шестог века пре нове ере до седмог века нове ере.
У свим монотеистичким религијама могу се наћи извесне заједничке карактеристике. Прва заједничка карактеристика је већ споменути универзални, наднационални карактер. Друга - све монотеистичке религије су откривене, а то значи да су их основали и утемељили пророци - религијски и морални реформатори којима се, сваком понаособ, открио, у духу приказао, бог. Трећа заједничка карактеристика - све монотеистичке религије су сотеролошке грчки: спасилац што значи да је пророк у исто време и спасилац, избавитељ народа. Четврта заједничка карактеристика је противчулно, аскетско и асексуално становиште које заузимају све монотеистичке религије, стављајући духовно изнад материјалног и телесног, чак проглашавајући нагоне и страсти злим. Управо ову страну религије оштро су критиковали многи филозофи и научници, међу којима су најпознатији Зигмунд Фројд и Фридрих Ниче. Најзад, све монотеистичке религије су есхатолошке грчки оно крајње што значи да према овим религијама постоји крај света.
Монотеистичке религије су хришћанство, јудаизам, ислам, дуалистичка религија је зороастризам.
Министарство.
Министарство је специјализована организација за вођење послова државне управе. Редовно се образује више министарстава специјализованих за вршење послова јавне службе у конкретним областима животамеђу најуобичајенијим министарствима су министарство спољних послова, министарство финансија, министарство здравља итд.. На челу министарства је министар који управља радом и пословима у оквиру свог ресора. Сви министри чине Владу као носиоца извршне власти, и најчешће су под руководством премијера првог министра односно председника Владе.
Министарства у Републици Србији.
Према Уставу Републике Србије 2006. и Закону о државној управи 2005, Владу чине председник Владе, један или више подпредседника и министри. Министри руководе министарствима, представљају их, доносе прописе и решења у управним стварима и одлучују о другим питањима из делокруга министарства. За свој рад и стање у области делокруга министарства, министар одговара председнику Владе, Влади и Народној скупштини.
Надлежност.
Министарство се образује за послове државне управе у једној или више међусобно повезаних области. У вршењу послова државне управе, министарства као и други органи су самостална и везана Уставом и законом. Послови заједнички за сва министарства јесу међународна сарадња и њено унапређивање, закључивање и примена међунаордних уговора, усклађивање прописа са правом Европске Уније и припрема, усвајање односно предлагање техничких прописа.Министарство не може вршити надзор над радом другог министарства који се иначе састоји од надзора над законитошћу и сврсисходношћу рада органа државне управе и ималаца јавних овлашћења у вршењу поверених послова државне управе.
Унутрашња оргенизација.
У оквиру министарства, раде и помоћници министра, а могу постојати и државни секретари, секретар министарства, посебни саветници. У саставу министарства, могу се образовати један или више органа државне управе, и то за извршне, инспекцијске и са њима повезане стручне послове, ако се за њихово вршење захтева већа самосталност него што је има сектор у министарству. Врсте органа у саставу јесу управе, инспекторати и дирекције. Послове из свог делокруга, орган у саставу врши самостално, али уз усмеравања од стране министра који и доноси прописе из његовог делокруга. Надзор над радом органа у саставу врши министарство у чијем саставу је орган. Министарства подносе Влади најмање једном годишње извештај о свом раду, који садржи опис стања у областима из њиховог делокруга, податке о извршавању закона, других општих аката и закључака Владе и податке о предузетим мерама и њиховом дејству.
Листа министарстава у Србији.
У Републици Србији постоје следећа министарства Закон о министарствима 2008.:
Закон.
Закон у најширем смислу, или принцип, је уопштен приказ чињеница и догађаја, који се понављају у природи. На пример, физички закони, или научни закон покушавају да објасне принципе и природу васионе. Закони математике и логике описују природу и закључке рационалног ума. Закони економије економски закони описују природу односа физичких и правних лица у процесима стварања и прерасподеле добара, као и саме процесе.
Закон у правном смислу је и сет норми и принципа које успоставља власт и својим монополом силе гарантује њихово испуњење. Сматра се да је Хамураби први успоставио норме и принципе управљања државом, Хамурабијев законик. Познати историјски закони су још и римски закон, Душанов закон, итд.
Постоје и мање строги закони, у облику интересантних запажања, практичних или етичких водиља. На пример, Марфијев закон: "Све што може поћи наопако
- поћи ће наопако", Паркинсонов закон и други.
Историја.
Историја је друштвена и хуманистичка наука која се бави проучавањем људске прошлости. Човек који истражује људску историју је "историчар".Историја је добила име по грчкој речи "хисторија" што је значило знање стечено распитивањем и слушањем. Појам "хисторија" касније су проширили на познавање прошлих догађаја и, на крају, на излагање збивања из прошлости. У овом значењу реч "хисторија" први пут срећемо код Херодота из Халикарнаса, који се сматра "оцем историје".Задатак историје као науке јесте да на основу поузданих доказа, до којих се долази проучавањем историјских извора, тачно опише и објасни развој људског друштва у прошлости.Историја треба да одговори на питања: шта, где, када, како и зашто.
Праисторија.
Праисторија или преисторија није предмет проучавања историчара, већ се њоме бави археологија.
Периодизација историје.
Постоји више периодизација историје, зависно од историчара или историјске школе. Ниједна од није егзактна, те се периодизацја користи зависно од дате поребе или предмета проучавања. Најуобичанија је:
Средњи век се углавном дели на
Рани средњи век - од цара Јустинијана до Крсташких ратова
Позни средњи век - Од Крсташких ратова до средине или краја 15. века.
Током Средњег века у друштвеним односима превладава феудализам
Велики историчари.
Грчког историчара Херодота, који је живео у 5. веку пне; називају оцем историје. Он је први који је тежио прикупљању свих
релевантних податка о одређеним прошлим догађајима такође и податке о страним земљама и народима до којих је могао доћи, из свих
приступачних извора. Упоређивао је разне изворе, критички их оцењивао и настојао дати што објективнију слику, суздржавајући се од
вредносних судова Ја не судим, само извештавам.
Оцем модерне историје као науке сматају Леополда Ранкеа.
Посебне историје.
Свака научне дисциплина има своју посебну историју, те постоји Историја Филозофије, биологије...
Историја подручја или народа.
Историја се може проучавати према регији или народу:
Историја појединих делатности.
Други могући критеријуми је историја неке људске делатности:
Телевизија.
Телевизија од грчке речи далеко и латинског глагола видети, гледати, у буквалном преводу: гледање на даљину, даљинско гледање је телекомуникацијски систем за емитовање и примање покретних слика и звука са великих даљина. Овај појам се односи на све аспекте телевизијског програма и трансмисије, такође.
Телевизија је електронски систем, помоћу кога оптичку слику и звук претварамо у електронске сигнале, који се преносе до пријемника, где се претварају у оптичку слику и звук.
Први пут реч телевизија употребљен је 1900. године, на међународном конгресу у Паризу, у делу»Електрична телевизија«Перског, а у готово исто време један француски библиотекар је групишући радове који се односе на електрично преношење слике на даљину употребио исти израз»телевизија«. Иако је овај израз у суштини нетачан будући да је телевизија пренос и слике и звука, дакле присутан је и елемент слушања, опште је прихваћен и било га је немогуће променити..
Циклус функционисања техничког система.
Телевизија као електронски систем претвара оптичку слику и звук у електронске сигнале, преносећи их даље до пријемних уређаја путем електромагнетних таласа кроз ваздух или директно кабловском везом, где се у обрнутом процесу електронски сигнали претварају у оптичку слику и звук. Овај процес се одвија брзином светлости.
Када је у питању директни пренос, онда на пријемни уређајима видимо слику и чујемо тон у исто време када се они снимају, односно претварају у електронске сигнале у телевизијској станици.
Систем функционисања техничког система може се приказати у четири фазе:
Да би се овај систем остварио неопходан је технички систем електронских уређаја, чији број и врста зависе од тога какав је систем.
Телевизијска камера.
Телевизијска камера је уређај помоћу кога се отпичка слика трансформише у електронске сигнале. Камера се састојала из анализаторске цеви, која је ову трансофрмацију и вршила. Са предње стране налазила се анализаторска плоча, која реагује на светлост која се рефлектује са објекта и у зависности од јачине светлости добијају се различита наелектрисања на плочи.
Насупрот анализатора је катода, која је везана за извор електричне енергије. Електронски млаз носи константну струју електрона, који прелази преко плоче великом брзином.
Под утицајем наелектрисања плоче константна струја млаза се мења и постаје модулисана. Модулисани електронски млаз је заправо видео сигнал телевизијске слике.
Почетак.
Будући да је задатак телевизије да електромагнетним таласима преноси на даљину слике покретних и непокретних призора, што је задатак много тежи од преноса звука, јер је за појединачни звук колико год био компликован довољан један сигнал, за пренос на пример црно беле слике потребан огроман број електричних сигнала. Зато су за отркиће телевизије била неопходна истраживања и открића у области електромагнетних таласа.
Важно отркиће било је 1783. када је Уилби Смит указао да је селен фотоелетричан и да са различитим јачинама струје даје разне вредности светлости. Александар Столетов је 1889. пронашао уређај који светлосне утиске мења у електричне фотоелектричну ћелију.
Телевизија је рођена као идеја Паула Нипкова, који је схватио да се лик састоји од густог скупа линија хоризонталних, а свака линија од скупа тачака. Дошао је на идеју да покренути тачку значи - оживети слику, што је и урадио 1884. године. Нипков је направио механички разлагач слике Нипкинов диск. Његов проналазак је спирална плоча са тридесет рупа која се врти испред слике, у петнаестом делу секунде. Светлосна вредност сваке тачке преноси се на ћелију селена и тиме изазива пулсирајућу једносмерну струју, која иде до пријемника где се такође ротира Нипкова плоча и ток претвара у светлосне вредности.
Аналогна телевизија.
Екран старијих модела телевизијског пријемника је као најважнији део имао катодну цев, чији је предњи део био телевизијски екран. Од настанка телевизије, прихваћен је правоугаони облик слике у односу 3:4, а величина зависи од величине екрана, која се мери по дијагонали 37, 51, 56, 66, 69..
Екран пријемника је са унутрашње стране обложен материјом, која под дејством електронског млаза даје одговарајућу слику. Модулисани млаз са катоде пада на екран по истом реду као у телевизијској камери по 625 линија и обавља синтезу слике, чиме се формира скуп тачака које у људском оку изазивају утисак слике.
Овај процес се дешава брзином светлости.
Код телевизије у боји одвојено се региструју, преносе и реконструишу три слике плава, зелена и црвена.
Аналогна телевизија је још увек техника која преовлађује у већини земаља у свету, у којима се користе различити видео-стандарди за формат слике. То су
Постоје пријемници који подржавају сва три стандарда, али уколико се користи пријемник који не подржава стандард, слика се не може видети, што се код стандарда -- и -- може исправити спајањем кондензатора између проводника, али код ---а се може изазвати ефекат сужене слике са исеченим страницама.
Дигитализација.
ДВБ стандард -- односно дигитално емитовање телевизије, је група интернационално прихваћених стандарда за дигиталну телевизију, организацију са седиштем у Женеви задужену за стандардизацију система за пренос дигитализованог аудио и видео садржаја. Идеја је настала деведесетих година двадесетог века, а иницијативу је 1990. дала ЕБУ. Пројекат је основало 83 члана из редова радиодифузије, телекома, произвођача и регулаторних агенција - 1993. године. Данас има преко 270 чланова. У многим земљама ДВБ стандард замењује ПАЛ, СЕКАМ и НТСЦ стандардеи то у Немачкој, Великој Британији, Италији, Француској, Шпанији, Мађарској, Аустралији, Сингапуру итд.
Разлог за прелазак на нови стандард емитовања су могућност да се боље искористи тв канал, будући да се у каналу у коме се данас емитује један програм у ТВБ стандарду могу помоћу једног предајника емитовати четири различита програма. На овај начин број мрежа, односно програма могао би бити много већи. Битно се побољшава квалитет слике и тона, који је једнак студијском, штеди се електрична енергија на предајницима, омогућио би се пријем сигнала у покрету аутомобилима, возовима, аутобусима и сл, што би омогућило пружање нових сервиса.
Да би се увео овај систем потребно је да телевизије произведу нове садржаје и да повећају ефикасност, телеком оператери или ТВ станице морају да обнове свој емисиони систем, произвођачи морају да развију нову генерацију предајне и пријемне опреме, државе морају да прилагоде и примене нову регулативу и евентуално дају неке субвенције.
А крајњи корисник - гледалац мора да купи нови пријемни уређај.
Сет топ бокс.
Технички услов за пријем дигиталног сигнала на страни корисника је неопходан посебан уређај - сет топ бокс.
Просечан уређај треба да на свом излазу има:
За пријем сигнала довољан је ниво који отвара пријемник, тако да нема потребе за изналажењем најповољнијег положаја пријемне антене.
ДВБ-Т.
ДВБ-Т готово да није подложан ометању од стране аналогне телевизије. У поређењу са аналогним предајником, зона покривања ДВБ-Т предајника је хомогенија, сигнал се прима из више праваца и довољно је усмерити антену на први сигнал, а да при том нема рефлексије у слици.
ДВБ-Т мрежа је робуснија од аналогне. Испад једног од ДВБ-Т предајника у мрежи неће утицати на пријем јер је могуће да се сигнал прими од осталих ДВБ-Т предајника.
ДВБ-Т омогућава несметани рад на суседном каналу са исте локације на којем емитује аналогни предајник, са неколико пута мањом снагом ДВБ-Т предајника постиже се скоро иста величина зоне покривања. Слика је јасна и оштра, гледалац на сет топ пријемнику треба да одабере опцију компонентног или композитног приказа.
Интерактивна телевизија.
Оно што је телевизију учинило интерактивним медијем је интернет. Главне стратегије у повезивању интерактивне тв и интернета су:
Интерактивна дигитална телевизија захтева уређај који ће је приближити концепту персоналних рачунара. Комуницирање између телевизије и бродкастера омогућује сет-топ кутија. Тренутно не постоји јединствени стандард за све произвођаче --, --, -- и Јава.
-- је оперативни систем за интерактивну телевизију, који представља заједнички пројекат Сан Мајкросистемса  и Томсон Мултимедије , који се развио у компанију за производњуапликација за интерактивну телевизију.
-- је интерактивни систем за емитовањ, који су развили Канал + . Овај систем омогућава рад на различитим платформама пружајући могућност електронске куповине  електронски телевизијски водич , затим временску прогнозу на захтев, огласе, видео игрице, телебанкарство итд.
-- омогућава услугу - интернет путем телевизије. У власништву је Мајкрософта, а нуди интерактивну телевизију која се прати и на телевизорима и на рачунарима уз коматибилну картицу. Пакети услуга које нуди су: класични --, плус -- и сателит --.
Телевизија у Србији.
Прва радиодифузна станица огласила се из Београда 1. октобра 1924. год. Захваљујући томе што је имала ову станицу, краљевина Срба Хрвата и Словенаца постала је чланица Међународне уније за радиофонију УИР приликом њеног оснивања 1925. у Женеви.
1929. када је основан Радио Београд сматра се годином настанка данашње Радио-телевизије Србија.
Телевизија у Краљевини Југославији.
Први сусрет Београђана са телевизијом одиграо се у септембру 1938. године на Београдском сајму, када је холандска фирма "Филипс" монтирала прву телевизијску станицу са студијом, одакле су за све време трајања јесењег сајма, први пут на Балкану, емитоване телевизијске емисије за ширу публику, уз учешће београдских глумаца.
ФНРЈ.
По завршетку Другог светског рата, власт Нове Југославије ФНРЈ схватила је важност развоја медија па је, 08. јуна. 1956. године Савезно извршно веће донело одлуку о додељивању средстава за изградњу ТВ мреже у Југославији.
Експериментални програм.
У суботу, 23. августа 1958. започео је "експериментални програм" Студија Београд. Студио је изграђен на Београдском сајму, Булевар Војводе Мишића 14, а располагао је са свом основном техником. Први емитовани програм био је Дневник, а вести су читали Милоје Орловић, Бранислав Сурутка, Олга Нађ, Оливера Живковић и Вера Миловановић.
Домаћа индустрија РР Ниш, "Чајавец" Бања Лука и загребачки РИЗ производила је прве ограничене серије ТВ пријемника. Око тих првих телевизијских апарата често су се окупљале не само породица, већ и комшилук, па и целе улице.
Авалски торањ.
Авалски торањ, саграђен половином 1965. године, био је први значајан продор у изградњи емисионе инфраструктуре у земљи. Већ 1970. године је готово целаСрбија била покривена ТВ сигналом, а број пријемника достигао је 1.796.210.
СФРЈ.
Организација радио-телевизијских система у Социјалистичкој Федеративној Републици Југославији, кореспондирала је са конститутивним елементима Федерације. У свих шест република постојале су државне РТВ куће, а у аутономним покрајинама Косово и Метохија и Војводина, Студио Приштина и Студио Нови Сад.
Први директан ТВ пренос са веће удаљености, реализован је 23. 11. 1959. године из Ниша.
РТС.
Широки екрани су постали хит у 21. веку. Предњаче и плазма телевизори.
РТС емитује телевизијски програм у укупном дневном обиму од 72 часова.
У укупном телевизијском емитовању, учешће програма емитованог из студија ТВ Београд је, на првом програму 95, на другом 90, на сателитском 96, а у радијском емитовању 98,8. РТС располаже са 5 опремљених студија, 4 РЕМ-а, 6 БЕТА монтажа, 5 дигиталних монтажа и 1 оф лајн монтажом. Продукција има 35 мобилних камера са 60 KW расвете. У протеклих педесет година архивирано је и сачувано 650,000 аудиовизуелних докумената снимљених филмском техником период од 1958. год. до 1990. год, 160,000 видео записа од 1963. до данас, с тим што се овај фонд обогаћује са око 10.000 нових докумената годишње, 550,000 фотографија и слајдова, 4 милиона страница текстуалних записа и 15,000 фоно записа. РТС поседује архиву која може да обезбеди 25 године непрекидног емитовања.

